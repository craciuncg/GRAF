DREPT ADMINISTRATIV,"38	Care din actele redate mai jos este exceptat de la controlul instanţei de contencios administrativ?
","A. actele administrative de autoritate cu caracter politic ale Parlamentului, Preşedintelui României şi Guvernului în raporturile constituţionale dintre aceste autorităţi publice
B. actele administrative de autoritate privind alegerea conducerii consiliilor judeţene
C. actele administrative de autoritate privind suspendarea preşedinţilor consiliilor judeţene.
",A
DREPT ADMINISTRATIV,"8	Avertismentul poate fi aplicat:
","A. numai persoanei fizice
B. şi în cazul în care actul normativ contravenţional special nu prevede această sancţiune
C. numai persoanei juridice.
",B
DREPT ADMINISTRATIV,"11	Acţiunea persoanei vătămate într-un drept al său ori într-un interes legitim prin acte administrative emise în temeiul unei ordonanţe sau dispoziţii din ordonanţe nu poate avea ca obiect:
","A. obligarea autorităţii publice la realizarea unei anumite operaţiuni administrative
B. anularea unui act administrativ emis în baza unei ordonanţe a Guvernului
C. constatarea nelegalităţii unor dispoziţii din ordonanţe.
",C
DREPT ADMINISTRATIV,"20	În conformitate cu prevederile OUG nr. 66/2011, cu modificările şi completările ulterioare, la instanţa de contencios administrativ competentă se atacă:
","A. titlul de creanţă emis pentru recuperarea sumelor plătite necuvenit ca urmare a unor nereguli, indiferent de valoare
B. decizia de soluţionare a contestaţiei
C. procesul – verbal de constatare a neregulilor şi de stabilire a creanţei bugetare/nota de constatare a neregulilor şi de stabilire a corecţiilor financiare.
",B
DREPT ADMINISTRATIV,"16	Potrivit jurisprudenței Înaltei Curți de Casație și Justiție, comunicarea procesului verbal de contravenție și a înștiințării de plată prin afișare, la domiciliul sau sediul contravenientului :
","A. este o procedură subsidiară față de comunicarea prin poștă, cu aviz de primire întrucât numai această interpretare asigură respectarea garanțiilor procesuale privind dreptul la apărare
B. este o procedură alternativă a modalității de comunicare a procesului verbal de contravenție și a înștiințării de plată, la alegerea agentului constatator, textul legal neindicând o prioritizare a celor două modalități de comunicare
C. este o procedură legală, aplicabilă în măsura în care contravenientul a refuzat să semneze procesul verbal de contavenție.
",A
DREPT ADMINISTRATIV,"48	Cererea de suspendare a executării unui act administrativ unilateral în temeiul art. 15 din Legea nr. 554/2004 se poate formula:
","A. numai în cadrul acţiunii principale
B. printr-un capăt de cerere al acţiunii principale sau printr-o cerere separată
C. printr-o cerere separată, prin acţiunea principală sau prin cererea de recurs.
",B
DREPT ADMINISTRATIV,"3	Actul administrativ beneficiază de următoarele prezumţii:
","A. prezumţia de autenticitate, în sensul că actul emană în mod real de la cine se afirmă că emană, prezumţia de veridicitate, în sensul că actul reflectă în mod real ceea ce a stabilit autoritatea emitentă şi prezumţia de legalitate, în sensul că actul a fost emis cu respectarea tuturor condiţiilor de fond şi de formă prevăzute de lege
B. prezumţia de autenticitate, în sensul că actul reflectă în mod real ceea ce a stabilit autoritatea emitentă, prezumţia de veridicitate în sensul că actul emană în mod real de la cine se afirmă că emană şi prezumţia de legalitate, în sensul că actul a fost emis cu respectarea tuturor condiţiilor de fond şi de formă prevăzute de lege
C. prezumţia de autenticitate, în sensul că actul reflectă în mod real ceea ce a stabilit autoritatea emitentă, prezumţia de veridicitate în sensul că actul emană în mod real de la cine se afirmă că emană, prezumţia de legalitate, în sensul că actul a fost emis cu respectarea tuturor condiţiilor de fond şi de formă prevăzute de lege şi prezumţia de oportunitate, în sensul că actul era necesar a fi emis.
",A
DREPT ADMINISTRATIV,"4	Principiul proporţionalităţii este definit de legislaţia privind soluţionarea conflictelor în obţinerea şi utilizarea fondurilor europene şi naţionale astfel:
","A. măsură administrativă luată de autorităţile competente care constă în excluderea de la finanţare, ca urmare a constatării unei nereguli
B. identificarea şi gestionarea riscurilor, care să asigure corectitudinea acordării şi utilizării fondurilor europene sau naţionale
C. măsură administrativă adecvată, necesară şi corespunzătoare scopului urmărit.
",C
DREPT ADMINISTRATIV,"35 Acordul, consimţământ pe care-l dă un organ public altui organ în vederea emiterii de către acesta din urmă a unui anumit act administrativ:
","A. are drept consecinţă obligarea organului administrativ emitent al actului la emiterea acestui act
B. nu are drept consecinţă obligarea organului administrativ emitent al actului la emiterea acestui act
C. condiţionează oportunitatea emiterii actului administrativ.
",B
DREPT ADMINISTRATIV,"15	Nu pot fi atacate în contencios administrativ:
","A. actele administrative emise pentru aplicarea regimului stării de război, al stării de asediu sau al celei de urgenţă
B. actele de comandament cu caracter militar
C. actele administrative care privesc apărarea şi securitatea naţională.
",B
DREPT ADMINISTRATIV,"16	Persoana care se consideră vătămată într-un drept recunoscut de lege sau într-un interes legitim, poate să solicite instanţei de contencios administrativ:
","A. anularea în tot sau în parte a actului administrativ, repararea pagubei cauzate şi, eventual, acordarea de daune morale
B. soluţionarea litigiilor care apar în fazele premergătoare încheierii unui contract, precum şi orice litigii legate de încheierea, modificarea, interpretarea, executarea şi încetarea contractului
C. acordarea de despăgubiri pentru prejudiciile cauzate prin ordonanţă a Guvernului, anularea ordonanţei şi a actelor administrative emise în baza acesteia, precum şi, după caz, obligarea unei autorităţi publice la emiterea unui act administrativ sau la realizarea unei anumite operaţiuni administrative.
",A
DREPT ADMINISTRATIV,"28	În cazul atacării de către prefect a unei hotărâri de consiliu local, suspendarea acestuia:
","A. trebuie cerută în instanţa de judecată
B. operează de drept
C. poate fi dispusă de organul ierarhic superior.
",B
DREPT ADMINISTRATIV,"1	ÎCCJ – Completul pentru dezlegarea unor chestiuni de drept a decis, în interpretarea şi aplicarea dispoziţiilor art. 21 alin. (2) teza I din Legea contenciosului administrativ nr. 554/2004, că:
","A. cererea de revizuire este admisibilă numai în baza unor hotărâri ale CJUE pronunţate înainte de data pronunţării hotărârii care se cere a fi revizuită
B. cererea de revizuire este admisibilă şi când hotărârea interpretativă a CJUE a fost invocată în faţa instanţei care a pronunţat hotărârea a cărei revizuire se cere şi această instanţă a analizat-o
C. cererea de revizuire este admisibilă şi când se invocă o hotărâre interpretativă a CJUE pronunţată ulterior pronunţării hotărârii care se cere a fi revizuită.
",C
DREPT ADMINISTRATIV,"15	În cazul în care o persoană se consideră vătămată în drepturile sale, prevăzute de Legea nr. 544/2001 privind liberul acces la informaţiile de interes public, modificată şi completată, instanţa poate:
","A. obliga autoritatea sau instituţia publică să furnizeze informaţiile de interes public solicitate şi să plătească daune morale şi/sau patrimoniale
B. aplica conducătorului autorităţii sau instituţiei publice o amendă de 20% din salariul minim brut pe economie pe zi de întârziere
C. dispune ca autoritatea sau instituţia publică să sancționeze disciplinar persoana vinovată.
",A
DREPT ADMINISTRATIV,"11	Sancţiunile disciplinare în materia răspunderii disciplinare a funcţionarilor publici se aplică:
","A. în termen de cel mult 1 an de la data sesizării comisiei de disciplină cu privire la săvârşirea abaterii disciplinare, dar nu mai târziu de 2 ani de la data săvârşirii abaterii disciplinare
B. în termen de de cel mult 60 de zile de la data sesizării comisiei de disciplină cu privire la săvârşirea abaterii disciplinare, dar nu mai târziu de 1 an de la data săvârşirii abaterii disciplinare
C. în termen de de cel mult 90 de zile de la data sesizării comisiei de disciplină cu privire la săvârşirea abaterii disciplinare, dar nu mai târziu de 1 an de la data săvârşirii abaterii disciplinare.
",A
DREPT ADMINISTRATIV,"15 Sancţiunile complementare:
","A. intervin de drept în toate cazurile în care se aplică o sancţiune principală
B. se aplică în funcţie de natura şi de gravitatea faptei
C. se aplică independent de sancţiunea principală.
",B
DREPT ADMINISTRATIV,"3	Soluţionare unei contestaţii adresate Consiliului Naţional de Soluţionare a Contestaţiilor, conform prevederilor OUG nr. 34/2006, este:
","A. o procedură specifică plângerii prealabile
B. o procedură administrativ jurisdicţională, facultativă
C. o procedură administrativ jurisdicţională, obligatorie.
",B
DREPT ADMINISTRATIV,"2	Operatorul economic are dreptul de a transmite oferta:
","A. numai prin poştă, dacă în cuprinsul documentaţiei de atribuire nu s-a prevăzut şi o altă posibilitate în mod expres
B. prin poştă, prin mijloace electronice sau direct la sediul autorităţii contractante, în situaţia în care anunţul de participare nu conţine prevederi privind modalitatea transmiterii ofertelor
C. numai prin poştă sau direct la sediul autorităţii contractante sau la o altă adresă indicată de aceasta, precum şi prin mijloace electronice, dacă această posibilitate este prevăzută în mod expres de către autoritatea contractantă.
",C
DREPT ADMINISTRATIV,"13	Nu sunt supuse principiului revocabilităţii:
","A. actele administrative normative
B. actele administrative cu caracter jurisdicţional
C. hotărârile Guvernului.
",B
DREPT ADMINISTRATIV,"27	Avizul consultativ este:
","A. acel tip de aviz pentru care legea prevede obligativitatea obţinerii lui şi facultatea de a-l respecta sau nu
B. acel tip de aviz pe care organul emitent nu este obligat să-l solicite, iar dacă l-a solicitat nu este obligat să-l respecte
C. acel tip de aviz pe care organul emitent are obligaţia să-l ceară, să aştepte să fie emis şi să se conformeze conţinutului lui.
",A
DREPT ADMINISTRATIV,"27	Sancţiunile disciplinare se aplică:
","A. în termen de cel mult 1 an de la data săvârşirii abaterii disciplinare
B. în termen de cel mult 1 an de la data scoaterii de sub urmărire penală
C. în termen de cel mult 1 an de la data sesizării comisiei de disciplină.
",C
DREPT ADMINISTRATIV,"17	Suspendarea executării actului administrativ încetează de drept şi fără nicio formalitate:
","A. În cazul în care persoana vătămată nu a formulat acţiunea în anularea actului în termen de 60 de zile de la data admiterii cererii de suspendare de către instanţa de judecată;
B. În cazul în care persoana vătămată nu a formulat acţiunea în anularea actului în termen de 60 de zile de la data comunicării răspunsului la plângerea prealabilă sau data expirării termenului de soluţionare a plângerii prealabile;
C. În cazul în care persoana vătămată nu a formulat acţiunea în anularea actului în termen de 60 de zile de la data la care a luat cunoştinţă, pe orice cale, de existenţa actului vătămător.
",A
DREPT ADMINISTRATIV,"19	Controlul legalităţii actelor de dispoziţie ale primarului unei localităţi rurale este exercitat de către:
","A. secţia de contencios administrativ a tribunalului
B. consiliul local
C. secţia de contencios administrativ a curţii de apel dacă conţin dispoziţii normative.
",A
DREPT ADMINISTRATIV,"13	După expirarea termenului stabilit de lege pentru emiterea autorizaţiei şi în lipsa unei comunicări scrise din partea autorităţii administraţiei publice:
","A. solicitantul se adresează autorităţii administraţiei publice pentru a i se permite desfăşurarea activităţii pentru care s-a solicitat autorizarea
B. solicitantul se adresează instanţei de contencios administrativ pentru a i se permite desfăşurarea activităţii pentru care s-a solicitat autorizarea
C. solicitantul poate desfăşura activitatea pentru care s-a solicitat autorizara.
",C
DREPT ADMINISTRATIV,"19	Titlul de creanţă bugetară, prin care se stabileşte recuperarea unor sume rezultate din nereguli în obţinerea şi utilizarea fondurilor europene, poate fi atacat cu:
","A. contestaţie administrativă care se formulează în scris, în termen de 30 de zile de la data comunicării titlului de creanţă, fiind supusă unei taxe de timbru, în funcţie de valoarea contestată
B. contestaţie administrativă care se formulează în scris şi se depune la autoritatea emitentă a titlului de creanţă, în termen de maximum 30 de zile calendaristice de la data comunicării titlului de creanţă şi nu este supusă taxelor de timbru
C. contestaţie, care este o cale administrativ-jurisdicţională, care se formulează în scris în termen de 30 de zile de la data comunicării titlului de creanţă, fiind scutită de taxa de timbru.
",B
DREPT ADMINISTRATIV,"17	În cazul răspunderii civile a funcționarului public, repararea pagubei nu se poate face prin:
","A. emiterea unui ordin sau a unei dispoziții de imputare de către conducătorul autorității sau instituției publice
B. introducerea unei acțiuni la instanța de contencios administrativ
C. asumarea unui angajament de plată de către funcționarul public răspunzător.
",B
DREPT ADMINISTRATIV,"8	Primarul:
","A. numeşte, sancţionează, dispune suspendarea, modificarea şi încetarea raporturilor de serviciu sau, după caz, a raporturilor de muncă, în condiţiile legii, pentru personalul din cadrul aparatului de specialitate, pentru conducătorii şi personalul instituţiilor şi serviciilor publice de interes local
B. numeşte, sancţionează, dispune suspendarea, modificarea şi încetarea raporturilor de serviciu sau, după caz, a raporturilor de muncă, în condiţiile legii, pentru personalul din cadrul aparatului de specialitate, precum şi pentru conducătorii instituţiilor şi serviciilor publice de interes local
C. numeşte, sancţionează şi dispune suspendarea, modificarea şi încetarea raporturilor de serviciu sau, după caz, a raporturilor de muncă, în condiţiile legii, pentru personalul din cadrul aparatului de specialitate, precum şi pentru conducătorii instituţiilor şi serviciilor publice de interes local, desemnează persoanele împuternicite să reprezinte interesele unităţii administrativ-teritoriale în societăţi comerciale şi regii autonome de interes local.
",B
DREPT ADMINISTRATIV,"10 Omisiunea consemnării distincte a obiecţiunilor în procesul-verbal de constatare a contravenţiilor este sancţionată cu:
","A. nulitatea relativă a procesului-verbal
B. nulitatea absolută a procesului-verbal
C. inopozabilitatea procesului-verbal faţă de contravenient.
",A
DREPT ADMINISTRATIV,"14	În cauzele având ca obiect excepţia de neconstituţionalitate a dispoziţiilor art. 87 alin. 1 lit. f din Legea nr. 161/2003, Curtea Constituţională a decis:
","A. a admis excepţia de neconstituţionalitate apreciind că norma legală ce instituie incompatibilităţile aduce atingere principiului autonomiei locale
B. a respins ca inadmisibilă excepţia deoarece dispoziţiile constituţionale invocate nu au fost apreciate ca incidente în cauză
C. a respins excepţia de neconstituţionalitate ca neîntemeiată apreciindu-se că stabilirea în concret a situaţiei de incompatibilitate este de competenţa exclusivă a instanţei de judecată.
",C
DREPT ADMINISTRATIV,"20	Decizia de returnare a străinilor de pe teritoriul României se comunică de către  Oficiul Român de Imigrări sau formaţiunile sale teritoriale străinului, care:
","A. poate contesta decizia de returnare în termen de 10 zile de la data comunicării la Curtea de Apel Bucureşti, dacă decizia a fost emisă de Oficiul Român de Imigrări, sau la Curtea de apel în raza căreia se află formaţiunea teritorială care a emis decizia de returnare
B. poate formula calea administrativă de atac la organul ierarhic superior emitentului deciziei de returnare
C. poate introduce acţiune în anularea deciziei de returnare, în termen de 5 zile de la comunicarea acesteia, la Tribunalul pe raza căruia a fost depistat.
",A
DREPT ADMINISTRATIV,"3	Revizuirea întemeiată pe art. 21 alin. (2) din Legea nr. 554/2004 poate fi declarată:
","A. în termen de 3 luni de la data publicării în Jurnalul oficial a hotărârii Curţii de Justiţie a Uniunii Europene, pe care se bazează cererea de revizuire
B. în termen de o lună de la data comunicării hotărârii definitive, supusă revizuirii
C. într-un termen rezonabil, lăsat la aprecierea instanţei investite cu soluţionarea cererii de revizuire, în condiţiile declarării neconstituţionalităţii tezei a doua a art. 21 alin. (2) din Legea nr. 554/2004, prin decizia Curţii Constituţionale nr. 1069/2010.
",B
DREPT ADMINISTRATIV,"24	Corpul funcţionarilor publici este constituit din:
","A. funcţionarii publici din cadrul administraţiei publice centrale şi locale
B. funcţionarii publici din cadrul autorităţilor publice
C. funcţionarii publici din cadrul autorităţilor publice centrale şi locale, autonome şi instituţiilor publice.
",C
DREPT ADMINISTRATIV,"9 Persoana numită, prin concurs, pe un post de funcționar public temporar vacant:
","A. dobândește calitatea de funcționar public pe perioadă determinată, cât ocupă postul respectiv
B. devine funcționar public și intră în corpul funcționarilor publici
C. nu dobândește calitatea de funcționar public pe perioada cât este numită pe un post temporar vacant.
",A
DREPT ADMINISTRATIV,"17	În situaţia în care se invocă nelegalitatea unui act administrativ unilateral în cadrul unui proces, pe cale de excepţie:
","A. instanţa, constatând că de actul administrativ depinde soluţionarea litigiului pe fond, sesizează, prin încheiere motivată, care nu este supusă niciunei căi de atac, instanţa de contencios administrativ competentă şi suspendă cauza
B. instanţa de contencios administrativ se pronunţă, după procedura de urgenţă, în camera de consiliu, cu citarea părţilor şi a emitentului, prin încheiere motivată, care este supusă recursului în termen de 5 zile de la comunicare
C. respinge cererea de sesizare printr-o încheiere care poate fi atacată cu recurs în termen de 5 zile de la comunicare.
",A
DREPT ADMINISTRATIV,"21	Sancţiunea disciplinară constând în diminuarea drepturilor salariale cu 5-20% pe o perioadă de până la 3 luni se radiază:
","A. la cererea funcţionarului public
B. în termen de un an de la expirarea termenului pentru care a fost aplicată
C. de drept, în termen de 6 luni de la aplicare.
",B
DREPT ADMINISTRATIV,"4	În materia contenciosului administrativ, recursul:
","A. este suspensiv de executare, în toate cazurile
B. este suspensiv de executare, dacă nu se prevede altfel printr-o dispoziţie expresă a legii
C. nu este suspensiv de executare, pentru că potrivit art. 28 din Legea nr. 554/2004, aceasta se completează cu prevederile Codului de procedură civilă.
",B
DREPT ADMINISTRATIV,"4	Autorităţile şi instituţiile publice nu au obligaţia să comunice din oficiu următoarele informaţii de interes public:
","A. contractele de achiziţii publice încheiate
B. sursele financiare, bugetul şi bilanţul contabil
C. programele şi strategiile proprii.
",A
DREPT ADMINISTRATIV,"7	Răspunderea patrimonială a unităţilor publice intervine:
","A. numai pentru erori judiciare
B. pentru toate pagubele cauzate, serviciile publice prestate şi pentru toate contractele civile, comerciale sau administrative rezultate din administrarea domeniului public ori din prestarea serviciului public
C. pentru erori judiciare, pentru prejudiciul cauzat prin acte administrative ilegale sau pentru prejudiciul cauzat prin nesoluţionarea în termen legal a unei cereri, pentru pagube cauzate prin contracte administrative rezultate din administrarea sau prestarea serviciului public în limitele serviciului public rezultate din lege şi în condiţiile existenţei raportului de cauzalitate dintre pagubă şi actul administrativ în litigiu.
",C
DREPT ADMINISTRATIV,"9	Instanţa competentă să soluţioneze acţiunea formulată pe cale separată, având ca obiect plata de despăgubiri pentru prejudiciul produs ca efect al unui act administrativ anulat prin hotărâre judecătorească irevocabilă, este:
","A. În toate cazurile, instanţa de contencios administrativ care a soluţionat acţiunea în anulare;
B. În toate cazurile, instanţa de contencios administrativ stabilită potrivit regulilor de competenţă prevăzute în art. 10 din Legea nr. 554/2004;
C. Instanţa de contencios administrativ competentă, dacă prin lege specială nu se prevede competenţa unei alte instanţe.
",C
DREPT ADMINISTRATIV,"9	Hotărârile judecătoreşti definitive pronunţate potrivit Legii nr. 554/2004, modificată şi completată prin Legea nr. 76/2012:
","A. sunt titluri executorii
B. sunt titluri executorii, cu excepţia cazului în care s-au acordat cheltuieli de judecată
C. se execută silit potrivit dreptului comun.
",A
DREPT ADMINISTRATIV,"18	Aducerea la cunoştinţă publică a hotărârilor consiliului local, cu caracter normativ se face:
","A. în termen de 5 zile de la data comunicării oficiale către prefect
B. în termen de 10 zile lucrătoare de la data adoptării lor
C. în termen de 3 zile de la data avizării lor de către prefect.
",A
DREPT ADMINISTRATIV,"5	 Hotărârea tribunalului de respingere a acţiunii formulate de primar  împotriva ordinului prin care prefectul ia act de încetarea mandatului acestuia:
","A. poate fi atacată cu recurs în termen de 15 zile de la comunicare
B. este definitivă şi irevocabilă
C. poate fi atacată cu recurs în termen de 10 zile de la comunicare.
",B
DREPT ADMINISTRATIV,"16	Persoana care se consideră vătămată poate formula o acţiune în contencios administrativ având ca obiect obligarea autorităţii publice pârâte la comunicarea unor înscrisuri:
","A. Fără să se fi adresat în prealabil autorităţii publice în acest sens, pentru că, în cazurile prevăzute în art. 2 alin.(2) din Legea nr. 554/2004, nu este obligatorie procedura prealabilă;
B. Numai dacă autoritatea publică a refuzat comunicarea înscrisurilor sau nu a soluţionat cererea de comunicare a înscrisurilor în termenul legal;
C. Numai după parcurgerea procedurii prevăzute în art. 7 din Legea nr. 554/2004 drept condiţie de exercitare a dreptului la acţiune în contenciosul administrativ.
",B
DREPT ADMINISTRATIV,"3	Contractele administrative sunt:
","A. actele administrative emise de autorităţile publice care au ca obiect achiziţiile publice, prestarea serviciilor publice, precum şi valorificarea bunurilor care aparţin domeniului privat al statului sau al unităţilor administrativ-teritoriale
B. contractele încheiate de autorităţile publice pentru realizarea lucrărilor de interes public sau privat sau pentru punerea în valoare a bunurilor proprietate publică
C. contractele încheiate de autorităţile publice care au ca obiect punerea în valoare a bunurilor proprietate publică, executarea lucrărilor de interes public, achiziţiile publice, prestarea serviciilor publice.
",C
DREPT ADMINISTRATIV,"9	Constituie cazuri de înlăturare a caracterului contravenţional al faptei:
","A. legitima apărare, starea de necesitate, cazul fortuit, eroarea de fapt
B. constrângerea fizică sau morală, cazul fortuit, eroarea de drept, iresponsabilitatea
C. beţia involuntară, eroarea de drept, infirmitatea, legitima apărăre.
",A
DREPT ADMINISTRATIV,"10 Excepţia de nelegalitate a unui act administrativ invocată într-un litigiu înregistrat pe rolul instanței în luna martie 2013 se soluţionează de:
","A. instanţa învestită cu fondul litigiului în faţa căreia a fost invocată
B. instanţa de contencios administrativ competentă
C. numai de instanţa civilă.
",A
DREPT ADMINISTRATIV,"20	Funcţionarul public este obligat la plata de despăgubiri:
","A. în toate cazurile în care se dispune anularea unui act administrativ pe care l-a emis
B. numai în cazul încălcării normelor de conduită civică
C. la cererea reclamantului, solidar cu autoritatea/instituţia publică, sub condiţia constatării vinovăţiei.
",C
DREPT ADMINISTRATIV,"36	Urmare a anulării unui act administrativ nelegal, instanţa de contencios administrativ poate acorda:
","A. daune materiale din oficiu şi daune morale numai la cererea reclamantului
B. numai daune materiale
C. atât daune morale cât şi daune materiale, la cererea reclamantului.
",C
DREPT ADMINISTRATIV,"44 Dacă actul administrativ unilateral nelegal a intrat în circuitul civil, autoritatea publică emitentă:
","A. poate revoca actul dacă nu a trecut mai mult de un an de la emiterea lui
B. se poate adresa instanţei de contencios administrativ pentru anularea actului indiferent de data emiterii lui
C. se poate adresa instanţei de contencios administrativ pentru anularea actului în termen de un an de la emiterea lui.
",C
DREPT ADMINISTRATIV,"12	 Pentru una şi aceeaşi faptă, actul normativ ce reglementează regimul juridic al contravenţiilor permite numai:
","A. aplicarea unei singure sancţiuni principale şi a unei singure sancţiuni complementare
B. fie o singură sancţiune principală, fie una sau mai multe sancţiuni complementare
C. o singură sancţiune principală şi una sau mai multe sancţiuni complementare.
",C
DREPT ADMINISTRATIV,"18	Nu sunt supuse controlului instanţei de contencios administrativ:
","A. actele administrative pentru modificarea sau desfiinţarea cărora se prevede, prin lege specială, o altă procedură de contestare
B. actele administrative care privesc apărarea şi securitatea naţională, pentru alte motive decât exercitarea dreptului de apreciere al autorităţilor publice prin încălcarea limitelor competenţei prevăzute de lege sau prin încălcarea drepturilor şi libertăţilor cetăţenilor
C. actele administrative susceptibile, potrivit legii organice, să facă obiectul unei jurisdicţii speciale administrative, dacă partea înţelege să nu exercite procedura administrativ-jurisdicţională.
",B
DREPT ADMINISTRATIV,"32	Funcţionarii publici au dreptul:
","A. la salariu pe durata grevei
B. să fie informaţi cu privire la deciziile care îi vizează în mod direct
C. să ocupe funcţii de conducere în structurile de conducere ale partidelor politice.
",B
DREPT ADMINISTRATIV,"14	Instanța competentă să soluționeze litigiile privind contractele administrative este:
","A. tribunalul sau curtea de apel în a cărei rază teritorială se află sediul autorității contractante, în funcție de rangul local sau central al acesteia, oricare ar fi obiectul contractului
B. instanța de contencios administrativ, dacă prin lege specială nu se prevede competența altei instanțe
C. în toate cazurile, instanța de contencios administrativ, conform art. 8 alin. (2) din Legea nr. 554/2004.
",B
DREPT ADMINISTRATIV,"8	Potrivit jurisprudenţei Înaltei Curţi de Casaţie şi Justiţie, acţiunea prin care o autoritate publică solicită instanţei de contencios administrativ  repararea prejudiciului cauzat prin fapta culpabilă a funcţionarului public, întemeiată pe prevederile art.998-999 Cod civil:
","A. este admisibilă, dacă priveşte abateri de la legalitate şi regularitate, iar prejudiciul este stabilit ca urmare a controlului Curţii de Conturi.
B. este inadmisibilă întrucât repararea prejudiciului adus autorităţilor pulice se face prin emiterea unui ordin, dispoziţie de imputare sau asumarea unui angajament de plată.
C. este admisibilă, dacă nu s-a emis ordin sau dispoziţie de imputare în sarcina persoanei vinovate.
",B
DREPT ADMINISTRATIV,"16	Sunt informaţii exceptate de la accesul liber al cetăţenilor:
","A. Informaţiile cu privire la datele personale ale cetăţeanului, în măsura în care afectează capacitatea de exercitare a unei funcţii publice;
B. Informaţiile cu privire la datele personale, potrivit legii;
C. Numele şi prenumele persoanelor din conducerea autorităţii, programele şi strategiile proprii.
",B
DREPT ADMINISTRATIV,"17	Autoritatea publică emitentă poate solicita anularea unui act administrativ unilateral:
","A. în situația în care actul nelegal nu mai poate fi revocat, întrucât a intrat în circuitul civil și a produs efecte juridice
B. când a fost sesizată cu plângere prealabilă
C. în toate situațiile în care constată nelegalitatea actului administrativ.
",A
DREPT ADMINISTRATIV,"11	Printre atribuțiile pe care le are, ca reprezentant al Guvernului pe plan local, prefectul:
","A. verifică legalitatea actelor adoptate, emise sau încheiate de consiliul județean, de consiliul local sau de primărie
B. verifică legalitatea actelor administrative adoptate, emise sau încheiate de consiliul județean, de consiliul local sau de serviciile  publice deconcentate din județul respectiv
C. verifică legalitatea actelor administrative ale consiliului județean, ale consiliului local sau ale primarului.
",C
DREPT ADMINISTRATIV,"15	Cererea de despăgubire pentru prejudiciul produs printr-un act administrativ nelegal se formulează:
","A. numai odată cu acţiunea în anularea actului, pentru că Legea nr. 554/2004 reglementează un contencios subiectiv de plină jurisdicţie
B. odată cu acţiunea în anularea actului sau prin acţiune civilă separată, potrivit opţiunii reclamantului, care trebuie să probeze momentul la care a luat cunoştinţă de întinderea pagubei
C. odată cu acţiunea în anularea actului sau printr-o acţiune separată, în mod real motivată pe o situaţie obiectivă invocată de reclamant, care trebuie să probeze momentul la care a luat cunoştinţă de întinderea pagubei.
",C
DREPT ADMINISTRATIV,"14	Conform jurisprudenţei Înaltei Curţi de Casaţie şi Justiţie:
","A. sunt inadmisibile cererile de înlocuire a sancţiunii amenzii contravenţionale cu sancţiunea obligării contravenientului la prestarea unei activităţi în folosul comunităţii
B. sunt admisibile cererile de înlocuire a sancţiunii amenzii contravenţionale cu sancţiunea obligării contravenientului la prestarea unei activităţi în folosul comunităţii
C. sunt admisibile cererile de înlocuire a sancţiunii amenzii contravenţionale cu sancţiunea obligării contravenientului la prestarea unei activităţi în folosul comunităţii în situaţia în care contravenientul își exprimă acordul.
",B
DREPT ADMINISTRATIV,"3 Adresarea contestaţiei administrative împotriva titlurilor de creanţă emise potrivit dispoziţiilor OUG nr. 66/2011:
","A. este o condiţie de admisibilitate pentru exercitarea acţiunii în contencios administrativ împotriva titlului de creanţă
B. nu este o condiţie de admisibilitate pentru exercitarea acţiunii în contencios administrativ împotriva titlului de creanţă
C. este o condiţie de admisibilitate pentru exercitarea acţiunii în contencios administrativ împotriva titlului de creanţă, alternativă cu plângerea prealabilă exercitată în condiţiile Legii nr. 554/2004.
",A
DREPT ADMINISTRATIV,"18	În vederea obţinerii autorizaţiei de construire, acordul vecinilor este necesar pentru:
","A. Edificarea de clădiri noi, amplasate adiacent construcţiilor existente sau în imediata lor vecinătate şi numai dacă sunt necesare măsuri de intervenţie pentru protejarea acestora, pentru lucrări de construcţii necesare în vederea schimbării destinaţiei în clădiri existente, precum şi în cazul amplasării de construcţii cu altă destinaţie decât cea a clădirilor învecinate;
B. Construcţii amplasate adiacent construcţiilor existente sau în imediata lor vecinătate şi numai dacă sunt necesare măsuri de intervenţie pentru protejarea acestora, pentru lucrări de construcţii necesare în vederea schimbării destinaţiei în clădiri existente, precum şi în cazul amplasării de construcţii cu altă destinaţie decât cea a clădirilor învecinate;
C. Construcţii noi, amplasate adiacent construcţiilor existente sau în imediata lor vecinătate, pentru lucrări de construcţii necesare în vederea schimbării destinaţiei în clădiri existente, precum şi în cazul amplasării de construcţii cu altă destinaţie decât cea a clădirilor învecinate.
",A
DREPT ADMINISTRATIV,"17	Sunt excluse integral sau parţial de la rambursare acele cheltuieli care:
","A. nu respectă condiţiile de legalitate, regularitate sau conformitate
B. nu respectă principiul proporţionalităţii
C. nu respectă prevederile Legii contenciosului administrativ.
",A
DREPT ADMINISTRATIV,"24 Dacă prin lege specială nu se prevede altfel, în materia contenciosului administrativ, competenţa teritorială:
","A. are caracter exclusiv, aparţinând instanţei în care se află sediul autorităţii pârâte
B. are caracter alternativ, aparţinând instanţei de la domiciliul reclamantului sau celei de la domiciliul pârâtului
C. are caracter alternativ, aparţinând instanţei de la domiciliul pârâtului sau instanţei în a cărei rază teritorială se află sediul autorităţii ierarhic superioare autorităţii emitente.
",B
DREPT ADMINISTRATIV,"13 În cazul litigiilor privind executarea contractelor administrative plângerea prealabilă trebuie formulată în termen de:
","A. 30 de zile de la data încălcării obligaţiilor contractuale
B. 6 luni de la data încheierii contractului
C. 6 luni de la data încălcării obligaţiilor contractuale.
",C
DREPT ADMINISTRATIV,"2	Curţile de apel judecă, în primă instanţă, dacă prin lege specială nu se prevede altfel:
","A. toate procesele şi cererile în materie de contencios administrativ şi fiscal privind actele autorităţilor şi instituţiilor publice centrale
B. numai litigiile privind taxe şi impozite, contribuţii, datorii vamale şi accesorii de peste 500.000 lei, stabilite prin acte ale autorităţilor publice centrale
C. litigiile privind actele administrative ale autorităţilor publice centrale, precum şi cele care privesc taxe şi impozite, contribuţii, datorii vamale şi accesorii ale acestora, mai mari de 500.000 lei, indiferent de rangul autorităţii emitente.
",C
DREPT ADMINISTRATIV,"13	Dintre următoarele categorii de persoane, Legea nr. 188/1999 privind Statutul funcţionarilor publici, republicată, cu modificările şi completările ulterioare, reglementează regimul general al raporturilor de serviciu în cazul:
","A. persoanelor numite, în condiţiile legii, într-o funcţie publică din cadrul unei autorităţi administrative autonome, persoanelor eliberate dintr-o funcţie publică şi care se află în corpul de rezervă al funcţionarilor publici, funcţionarilor publici din structurile de specialitate ale Parlamentului României şi ale Administraţiei Prezidenţiale
B. funcţionarilor publici care îşi desfăşoară activitatea în cadrul serviciilor diplomatice şi consulare, precum şi în cadrul structurilor Ministerului Afacerilor Interne, secretarului şi personalului din aparatul propriu al unităţilor administrativ-teritoriale care desfăşoară activităţi de secretariat şi administrative
C. prefectului, subprefectului, persoanelor numite într-o funcţie publică pe perioadă determinată şi după încetarea raportului de serviciu, inspectorilor de concurenţă, inspectorilor vamali, inspectorilor de muncă, controlorilor delegaţi, experţilor în tehnologia informaţiilor şi a telecomunicaţiilor.
",A
DREPT ADMINISTRATIV,"9	Perioada de valabilitate a autorizaţiei de construire începe să curgă:
","A. de la data emiterii autorizaţiei de construire
B. de la data începerii lucrărilor autorizate
C. după exercitarea controlului de către prefect.
",A
DREPT ADMINISTRATIV,"5	Potrivit Legii nr. 176/2010 privind integritatea în exercitarea funcţiilor şi demnităţilor publice, pentru modificarea şi completarea Legii nr. 144/2007 privind înfiinţarea, organizarea şi funcţionarea Agenţiei Naţionale de Integritate, precum şi pentru modificarea şi completarea altor acte normative:
","A. în cazul unui conflict de interese, dacă au legătură cu situaţia de conflict de interese,  actele juridice sau administrative încheiate direct sau prin persoane interpuse, cu încălcarea dispoziţiilor legale privind conflictul de interese, sunt anulabile
B. fapta persoanei cu privire la care s-a constatat că a emis un act administrativ, a încheiat un act juridic, a luat o decizie sau a participat la luarea unei decizii cu încălcarea obligaţiilor legale privind starea de incompatibilitate constituie abatere disciplinară şi se sancţionează potrivit Legii nr. 176/2010
C. persoana eliberată sau destituită din funcţie, ca sancţiune disciplinară aplicată pentru constatarea existenţei conflictului de interese este decăzută din dreptul de a mai exercita o funcţie sau o demnitate publică ce face obiectul prevederilor Legii nr. 176/2010, cu excepţia celor electorale, pe o perioadă de 3 ani de la data eliberării, destituirii din funcţia ori demnitatea publică respectivă sau a încetării de drept a mandatului.
",C
DREPT ADMINISTRATIV,"30	Suspendarea executării determină:
","A. încetarea definitivă a producerii efectelor juridice ale actului administrativ
B. încetarea temporară a producerii efectelor juridice ale actului administrativ
C. nu afectează efectele juridice ale actului administrativ.
",B
DREPT ADMINISTRATIV,"12	Potrivit dispozițiilor O.U.G. nr. 34/2006, modificarea și/sau completarea criteriilor de calificare și selecție din cuprinsul invitaţiei/anunţului de participare și al documentaţiei de atribuire conduce/conduc la anularea procedurii de atribuire, cu excepția cazului în care:
","A. au fost dispuse de autoritatea contractantă ca urmare a măsurilor de remediere luate de aceasta ulterior primirii contestației, cu condiția publicării unei erate și cu prelungirea perioadei necesare elaborării ofertelor și candidaturilor
B. s-au făcut prin intermediul unei clarificări, cu condiția ca autoritatea contractantă să prelungească termenul de depunere a ofertelor
C. au fost dispuse de instanța de judecată, iar autoritatea contractantă a încărcat în SEAP hotărârea judecătorească definitivă, astfel încât toți participanți la procedură să fie în măsură să ia cunoștință de conținutul acesteia, nefiind necesară publicarea unei erate.
",A
DREPT ADMINISTRATIV,"45	Convocarea consiliului local nou ales în şedinţa de constituire se face de către:
","A. Primarul nou ales;
B. Prefect;
C. Preşedintele consiliului judeţean.
",B
DREPT ADMINISTRATIV,"9 Concursul sau examenul de promovare în gradul profesional se organizează de către:
","A. autoritatea sau instituţia publică corespunzătoare, în limita funcţiilor publice rezervate promovării, cu încadrarea în fondurile bugetare alocate
B. autoritatea sau instituţia publică corespunzătoare, în limita existenţei posturilor vacante
C. autoritatea sau instituţia publică corespunzătoare, la iniţiativa Agenţiei Naţionale a Funcţionarilor Publici.
",A
DREPT ADMINISTRATIV,"1	Funcționarii publici de execuție au dreptul la recuperarea sau la plata majorată cu un spor de 100% din salariul de bază a orelor lucrate în zilele declarate zile nelucrătoare dacă:
","A. au fost efectuate din dispoziția conducătorului autorității sau instituției publice
B. au fost efectuate cu acordul conducătorului autorității publice sau instituției publice
C. au fost efectuate în interesul autorității sau instituției publice.
",A
DREPT ADMINISTRATIV,"15	Hotărârea instanţei de fond prin care s-a soluţionat cererea primarului de anulare a ordinului prefectului prin care acesta a luat act de încetarea de drept a mandatului primarului poate fi atacată:
","A. numai cu apel
B. numai cu recurs
C. este definitivă.
",C
DREPT ADMINISTRATIV,"8	Nu sunt acte administrative emise sau încheiate de autoritățile publice centrale:
","A. ordinele Președintelui Consiliului Concurenței
B. ordinele conducătorului Secretariatului de Stat pentru Problemele Revoluționarilor
C. ordinele emise de prefect , ca reprezentant al puterii executiv/administrative centrale-Guvernului României.
",C
DREPT ADMINISTRATIV,"14	Instanța competentă să soluționeze acțiunea având ca obiect plata de despăgubiri pentru prejudiciul produs  printr-o procedură nelegală de atribuire a unui contract de achiziție publică este:
","A. tribunalul în a cărui rază teritorială se află sediul autorității contractante, dacă despăgubirile sunt cerute pe cale separată, și curtea de apel, dacă despăgubirile sunt cerute în cadrul acțiunii în anularea procedurii de atribuire
B. tribunalul sau curtea de apel în a cărei rază teritorială se află sediul autorității contractante, în funcție de rangul local sau central al acesteia
C. tribunalul în a cărui rază teritorială se află sediul autorității contractante.
",C
DREPT ADMINISTRATIV,"16	În cazul în care, după adoptarea și rămânerea definitivă a hotărârii Comisiei pentru aplicarea Legii nr. 290/2003, apar persoane cu vocație succesorală:
","A. hotărârea va fi revocată, pentru că solicitantul nu și-a îndeplinit obligația prevăzută în art. 5 alin. (2) din Legea nr. 290/2003, de a indica ceilalți moștenitori în cererea pe care a  formulat-o
B. autoritatea emitentă va solicita instanței de contencios administrativ competente anularea hotărârii, întrucât aceasta, intrând în circuitul civil și producând efecte juridice, nu mai poate fi revocată
C. raporturile dintre moștenitori, privind drepturile acestora, vor fi soluționate pe calea dreptului comun.
",C
DREPT ADMINISTRATIV,"11	Eliberarea din funcția publică are loc:
","A. dacă funcționarul public nu mai îndeplinește condițiile de studii prevăzute de lege pentru ocuparea funcției publice
B. dacă printr-o hotărâre definitivă s-a constatat caracterul nelegal al destituiri din funcție a funcționarului care a ocupat anterior funcția respectivă, dispunându-se și reintegrarea acestuia
C. ca urmare a constatării nulităţii absolute a actului administrativ de numire în funcţia publică, de la data la care nulitatea a fost constatată prin hotărâre judecătorească definitivă.
",B
DREPT ADMINISTRATIV,"20	Numirea şi eliberarea din funcţie a prefectului se face prin:
","A. Dispoziţie a Primului Ministru;
B. Ordonanţă a Guvernului;
C. Hotărâre a Guvernului.
",C
DREPT ADMINISTRATIV,"20	Odată cu analiza legalităţii autorizaţiei de construire, instanţa este competentă să exercite controlul de legalitate cu privire la documentaţia tehnică cerută de lege:
","A. numai în cazul în care s-a solicitat în mod expres şi anularea operaţiunilor administrative care au stat la baza emiterii autorizaţiei de construire
B. şi în cazul în care nu s-a solicitat în mod expres anularea operaţiunilor administrative care au stat la baza emiterii autorizaţiei de construire
C. numai în cazul în care documentaţia tehnică este contestată pe calea excepţiei de nelegalitate.
",B
DREPT ADMINISTRATIV,"5	Evaluarea performanțelor profesionale individuale ale funcționarilor publici se face:
","A. o dată la trei ani, ca și în cazul magistraților
B. cu ocazia promovării într-o funcție publică superioară
C. anual.
",C
DREPT ADMINISTRATIV,"22 Una dintre trăsăturile actului administrativ este aceea de a fi supus unui regim de putere publică. Aceasta:
","A. exclude exercitarea de către instanţa de judecată a unui control de legalitate
B. nu exclude exercitarea de către instanţa de judecată a unui control de legalitate
C. exclude ideea revocabilităţii actului administrativ.
",B
DREPT ADMINISTRATIV,"18	Constituie motiv de eliberare din funcţia publică:
","A. demisia
B. reducerea postului ocupat de funcţionarul public
C. acordul părţilor.
",B
DREPT ADMINISTRATIV,"25	Din punctul de vedere al formei, actul administrativ normativ trebuie să fie:
","A. consensual
B. scris
C. oral.
",B
DREPT ADMINISTRATIV,"14	În cazul excepţiei de neconstituţionalitate a dispoziţiilor art. 12 alin. 1 din Ordonanţa Guvernului nr.
2/2001, privind regimul juridic al contravenţiilor, Curtea Constituţională a decis că textul criticat este:
","A. neconstituţional întrucât încalcă prevederile art.44 alin 1 şi 2 teza I şi ale art.53 alin 1 din Constituţie
B. neconstituţional în raport cu prevederile art.16 alin 1 din Constituţie datorită creării unei diferenţieri de tratament juridic în cadrul aceleiaşi categorii de subiecte de drept
C. neconstituţional întrucât încalcă prevederile art.15 alin 2 din Constituţie referitoare la neretroactivitatea legii.
",B
DREPT ADMINISTRATIV,"33	Exercitarea cu caracter temporar a unei funcţii publice de conducere se realizează prin:
","A. concurs
B. numire
C. promovare temporară.
",C
DREPT ADMINISTRATIV,"18	Destituirea din funcția publică nu se dispune, prin act administrativ, de către persoana competentă:
","A. pentru săvârșirea unei abateri disciplinare care a avut consecințe grave
B. dacă s-a ivit un motiv legal de incompatibilitate, iar funcționarul public nu acționează pentru încetarea acestuia în termenul legal
C. pentru săvârșirea unei singure abateri disciplinare.
",C
DREPT ADMINISTRATIV,"17 Hotărârile Guvernului nu pot fi atacate:
","A. în faţa Curţii Constituţionale
B. în faţa curţilor de apel
C. în faţa instanţei de contencios administrativ competentă material.
",A
DREPT ADMINISTRATIV,"12	Un act administrativ care privește securitatea statului poate fi atacat pe calea contenciosului administrativ:
","A. numai dacă nu este clasificat, potrivit legii
B. numai pentru exces de putere
C. numai dacă nu este prevăzută, prin lege organică, o altă procedura judiciară pentru modificarea sau desfiinţarea lui.
",C
DREPT ADMINISTRATIV,"14	Potrivit jurisprudenţei Curţii Constituţionale termenul de prescripţie de 6 luni pentru îndeplinirea procedurii prealabile începe să curgă faţă de terţi:
","A. de la data emiterii actului administrativ cu caracter individual
B. de la data comunicării actului administrativ cu caracter individual
C. de la momentul când au luat cunoştinţă, pe orice cale, de existenţa actului administrativ.
",C
DREPT ADMINISTRATIV,"13 Funcționarul public sau personalul contractual care desfăşoară activitate în gestionarea fondurilor europene, răspunde:
","A. civil sau penal, după caz, dacă autoritatea de audit sau DLAF constată îndeplinirea sau neîndeplinirea de către aceștia a oricărui act sau fapt în legătură cu exercitarea, în condițiile legii, a atribuțiilor ce le revin
B. civil sau penal, după caz, numai dacă instanța de judecată constată îndeplinirea sau neîndeplinirea de către aceștia, din culpă gravă sau gravă neglijență a oricărui act sau fapt în legătură cu exercitarea, în condițiile legii, a atribuțiilor ce le revin
C. civil sau penal, după caz,  dacă DLAF constată îndeplinirea sau neîndeplinirea, cu rea credință, de către aceștia a oricărui act sau fapt în legătură cu exercitarea, în condițiile legii, a atribuțiilor ce le revin.
",B
DREPT ADMINISTRATIV,"20	Oraşul poate fi reprezentat în justiţie de:
","A. Primar sau de preşedintele consiliului judeţean;
B. Primar sau de o persoană cu studii superioare juridice de lungă durată din cadrul aparatului de specialitate al primarului ori de un avocat, în baza împuternicirii date de primar;
C. Primar, de un avocat sau de un consilier juridic din cadrul consiliului judeţean.
",B
DREPT ADMINISTRATIV,"6	Dispoziţiile art. 4 din Legea contenciosului administrativ nr. 554/2004 permit invocarea excepţiei de nelegalitate a unui act administrativ cu caracter individual:
","A. atât în primă instanţă, cât şi direct în apel sau direct în recurs
B. numai în primă instanţă
C. atât în primă instanţă, cât şi direct în apel.
",A
DREPT ADMINISTRATIV,"10	Acțiunea prin care se solicită anularea unui act administrativ individual va fi formulată:
","A. în contradictoriu cu autoritatea emitentă a actului și cu funcționarul care a contribuit la emiterea acestuia
B. doar în contradictoriu cu autoritatea emitentă a actului
C. în contradictoriu cu funcționarul care, în exercitarea atribuțiilor de serviciu, a întocmit actul respectiv.
",B
DREPT ADMINISTRATIV,"17	Hotărârea prin care instanţa constată îndeplinite condiţiile privind aprobarea tacită şi obligă autoritatea administraţiei publice să elibereze documentul oficial prin care se permite solicitantului să desfăşoare o anumită activitate, să presteze un serviciu sau să exercite o profesie:
","A. este definitivă
B. poate fi atacată cu recurs, în termen de 5 zile de la pronunţare
C. poate fi atacată cu apel, în termen de 5 zile de la pronunţare.
",A
DREPT ADMINISTRATIV,"16	Prevederile Legii nr. 52/2003 privind transparenţa decizională în administraţia publică nu se aplică:
","A. documentelor de politici publice elaborate de autorităţile administraţiei publice centrale
B. anunţului referitor la elaborarea unui proiect de act normativ cu relevanţă asupra mediului de afaceri
C. procesului de elaborare a actelor normative şi şedinţelor în care sunt prezentate informaţii privind valorile, termenele de realizare şi datele tehnico-economice ale activităţilor comerciale, dacă publicarea acestora aduce atingere principiului concurenţei loiale.
",C
DREPT ADMINISTRATIV,"11 Potrivit art. 14 din Legea nr. 554/2004, măsura suspendării executării actului administrativ unilateral poate dura:
","A. până la pronunţarea instanţei de fond, iar în cazul în care persoana vătămată nu introduce acțiune în anularea actului în termen de 60 de zile, suspendarea încetează de drept și fără nicio formalitate
B. până la soluţionarea definitivă a cauzei
C. până la pronunţarea instanţei de fond, până la soluţionarea definitivă a cauzei ori până la expirarea unui termen de 60 de zile, când persoana vătămată nu introduce acţiune în anulare.
",A
DREPT ADMINISTRATIV,"1	În relaţiile dintre autorităţile administraţiei publice locale şi consiliul judeţean, pe de o parte, precum şi între consiliul local şi primar, pe de altă parte:
","A. există raporturi de subordonare
B. nu există raporturi de subordonare
C. există raporturi de colaborare.
",B
DREPT ADMINISTRATIV,"21	Dizolvarea de drept a Consiliului judeţean se hotărăşte de către:
","A. Guvern;
B. Prefect;
C. Instanţa de judecată.
",C
