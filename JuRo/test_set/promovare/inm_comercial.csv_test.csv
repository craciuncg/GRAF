DREPT COMERCIAL,"20 În ipoteza în care față de o parte dintr-un contract cu executare succesivă se deschide procedura insolvenței:
","A. administratorul judiciar poate, în condițiile legii, să denunțe respectivul contract, chiar dacă prin acesta debitorul s-a obligat să efectueze anumite servicii specializate
B. ulterior menținerii contractului, cocontractantul nu mai poate solicita rezilierea acestuia pentru culpa debitorului
C. dacă în respectivul contract era stipulată clauza de declarare a exigibilității anticipate pentru motivul deschiderii procedurii, o astfel de clauză este întotdeauna nulă.
",A
DREPT COMERCIAL,"20	Un asociat care răspunde pe durata funcţionării societăţii, pentru obligaţiile acesteia doar în limitele aportului la capitalul social:
","A. răspunde nelimitat pentru aceste obligaţii în faza dizolvării şi lichidării în toate situaţiile
B. răspunde nelimitat pentru obligaţiile neachitate ale societăţii dizolvate, respectiv lichidate doar dacă s-a deschis procedura de insolvenţă faţă de societate
C. răspunde nelimitat pentru obligaţiile neachitate ale societăţii dizolvate, respectiv lichidate doar dacă abuzează de caracterul limitat al răspunderii sale şi de personalitatea juridică distinctă a societăţii.
",C
DREPT COMERCIAL,"19	Neprezentarea unei cambii la vedere la termenul fixat determină:
","A. decăderea posesorului din drepturile sale împotriva giranţilor, trăgătorului şi a celorlalţi obligaţi, cu excepţia acceptantului
B. decăderea posesorului din dreptul de regres pentru neplată
C. anularea cambiei.
",A
DREPT COMERCIAL,"12	Firma, ca element de individualizare a comerciantului în câmpul activității comerciale:
","A. poate fi înstrăinată separat de fondul de comerț la care este întrebuințată, comerciantul urmând să se individualizeze prin alt nume sau denumire
B. nu poate fi înstrăinată separat de fondul de comerț la care este întrebuințată
C. nu conferă comerciantului un drept de folosință exclusivă asupra ei după înregistrare.
",B
DREPT COMERCIAL,"16	În materia societăților:
","A. creditorii unui asociat pot sechestra și vinde părțile sociale deținute de către acesta
B. în situația în care fondatorii sau reprezentanții societății nu au cerut înmatricularea ei în termen legal, orice persoană interesată poate cere oficiului registrului comerțului efectuarea înmatriculării
C. dividendele se distribuie asociaților numai proporțional cu cota de participare.
",A
DREPT COMERCIAL,"29	Acţiunile emise de societatea comercială pe acţiuni sau în comandită pe acţiuni sunt:
","A. fracţiuni egale ale capitalului social
B. fracţiuni egale ale capitalului social, în raport de capitalul vărsat de către fiecare asociat
C. fracţiuni egale ale capitalului social, în raport de patrimoniul subscris de către fiecare asociat.
",A
DREPT COMERCIAL,"30 Clientela este:
","A. un bun corporal al fondului de comerţ
B. un bun incorporal al fondului de comerţ
C. bun frugifer.
",B
DREPT COMERCIAL,"8	Factura acceptată are valoarea:
","A. unui înscris sub semnătură privată
B. unui titlu executoriu
C. unui înscris autentic.
",A
DREPT COMERCIAL,"10	Conducătorul sucursalei:
","A. este obligat să depună la sediul societăţii semnătura sa în termen de 15 zile de la data depunerii cererii de înregistrare
B. este obligat să depună la oficiul registrului comerţului semnătura sa la data depunerii cererii de înregistrare
C. este obligat să depună la oficiul registrului comerţului semnătura sa în termen de 15 zile de la data depunerii cererii de înregistrare.
",B
DREPT COMERCIAL,"2	Au fond de comerţ:
","A. toţi comercianţii
B. numai societăţile comerciale
C. numai comercianţii care au vad comercial.
",A
DREPT COMERCIAL,"7	Dacă există o cerere de deschidere a procedurii insovenţei formulată de către debitor şi mai multe cereri formulate de creditori:
","A. cererile creditorilor se soluţionează separat
B. toate cererile se conexează la cererea formulată de debitor
C. toate cererile se conexează la prima cerere înregistrată.
",B
DREPT COMERCIAL,"21 La constituirea societăţii pe acţiuni prin subscripţie publică trebuie să verifice existenţa capitalului social vărsat:
","A. fondatorii
B. adunarea constitutivă
C. administratorii.
",B
DREPT COMERCIAL,"23	Hotărârile se iau cu votul majorităţii simple a celor prezenţi şi care trebuie să reprezinte jumătate plus unu din numărul acceptanţilor:
","A. în consiliul de administraţie
B. în adunarea constitutivă
C. în adunarea generală ordinară.
",B
DREPT COMERCIAL,"5	Dreptul la despăgubiri al soțului (soției) sau persoanelor care se află în întreținerea proprietarului ori conducătorului vehiculului asigurat, răspunzător de producerea accidentului, în cadrul unei acţiuni îndreptate împotriva asigurătorului RCA:
","A. privește doar vătămările lor corporale, ca victime directe ale evenimentului rutier
B. priveşte repararea prejudiciilor indirecte, prin ricoșeu, provocate acestora (constând în cheltuieli cu spitalizarea și înmormântarea, acordarea întreținerii pe care acesta o presta în timpul vieții, daune morale pentru durerea pierderii unei ființe dragi)
C. nu este recunoscut de lege.
",A
DREPT COMERCIAL,"19	 Consiliul de administrație poate delega directorilor atribuții privind:
","A. conducerea societății
B. schimbarea obiectului de activitate al societății
C. organizarea adunării generale a acționarilor.
",A
DREPT COMERCIAL,"6 Asigurătorul poate cesiona contractul de asigurare:
","A. numai cu acordul scris al asiguratului
B. cu sau fără acordul scris al asiguratului
C. numai cu acordul scris sau consimțământul implicit al asiguratului.
",A
DREPT COMERCIAL,"3	În situaţia în care terţul contractant nu îşi execută obligaţiile, comitentul:
","A. nu poate exercita acţiunile decurgând din contract, terţul fiind ţinut direct faţă de comisionar pentru obligaţiile sale
B. poate exercita acţiunile decurgând din contract prin subrogarea în drepturile comisionarului, cu încunoştinţarea prealabilă a comisionarului
C. poate exercita acţiunile decurgând din contract, prin subrogarea la cerere în drepturile comisionarului, în baza actului de cesiune încheiat în acest scop.
",C
DREPT COMERCIAL,"12	Prevederea din actul constitutiv al unei societăţi pe acţiuni care stabileşte, pentru validitatea deliberărilor adunării generale ordinare, prezenţa acţionarilor care să deţină cel puţin jumătate din numărul total de drepturi de vot:
","A. este legală, legea stabilind că actul constitutiv poate prevedea cerinţe mai ridicate de cvorum
B. este nulă, legea stabilind în mod expres cerinţele de cvorum necesare pentru validitatea deliberărilor adunării generale ordinare
C. este considerată nescrisă, validitatea deliberărilor adunării generale ordinare fiind apreciată în raport de cvorumul stabilit de lege.
",A
DREPT COMERCIAL,"5	În cazul în care, înainte ca obligaţia asigurătorului să înceapă a produce efecte, riscul asigurat s-a produs ori producerea acestuia a devenit imposibilă, contractul de asigurare:
","A. se desfiinţează de drept
B. îşi produce efectele în mod valabil
C. este anulabil, doar la cererea asigurătorului.
",A
DREPT COMERCIAL,"4	Calea de atac împotriva hotărârii de dizolvare a societăţii comerciale poate fi exercitată:
","A. numai de către societatea faţă de care s-a dispus dizolvarea în termen de 15 zile de la comunicarea sentinţei conform Codului de procedură civilă
B. de către orice persoană interesată în termen de 30 de zile de la publicarea sentinţei în Monitorul Oficial partea a IV-a
C. numai de către societatea faţă de care s-a dispus dizolvarea în termen de 30 de zile de la publicarea sentinţei în Monitorul Oficial partea a IV-a.
",B
DREPT COMERCIAL,"10	Nulitatea unei societăţi înmatriculată în Registrul Comerţului poate fi declarată de tribunal:
","A. dacă actul constitutiv nu prevede obiectul de activitate chiar dacă acest element este completat înainte de a se pune concluzii în fond la tribunal
B. unul dintre fondatori a fost, potrivit legii, incapabil la data constituirii societăţii
C. actul constitutiv nu a fost încheiat în formă autentică în cazul unei societăţi pe acţiuni care se constituie prin subscripţie publică.
",C
DREPT COMERCIAL,"39	Societatea comercială încetează ca entitate juridică în momentul în care:
","A. societatea comercială se află într-una dintre situaţiile de fapt prevăzute de legiuitor ca fiind caz de dizolvare
B. lichidatorii întocmesc bilanţul contabil final
C. judecătorul delegat la oficiul registrului comerţului dispune radierea societăţii din registrul comerţului.
",C
DREPT COMERCIAL,"13	Administratorii pot fi revocaţi:
","A. numai pentru motive temeinice care vor fi arătate în hotărârea de revocare adoptată de Adunarea Generală Ordinară a Acţionarilor
B. de către Adunarea Generală Ordinară a Acţionarilor în orice moment ulterior desemnării, chiar fără justă cauză
C. de către Adunarea Generală Ordinară a Acţionarilor oricând, chiar fără justă cauză şi fără posibilitatea de a pretinde vreo despăgubire.
",B
DREPT COMERCIAL,"16	Dividendele se distribuie asociaţilor:
","A. numai în funcţie de cota din capitalul social deţinută de fiecare asociat
B. proporţional cu cota de participare la capitalul social, dacă prin actul constitutiv nu se prevede altfel
C. proporţional cu cota de participare la patrimoniul social.
",B
DREPT COMERCIAL,"17	În comercial, ca regulă, proba cu martori:
","A. este admisă chiar şi împotriva unui înscris, dacă instanţa apreciază că trebuie să admită o astfel de probă
B. nu este admisă
C. este admisă, însă nu împotriva unui înscris.
",A
DREPT COMERCIAL,"35	Obligaţiunile pot fi emise de către:
","A. societăţile cu răspundere limitată
B. societăţile în nume colectiv
C. societăţile pe acţiuni.
",C
DREPT COMERCIAL,"12	O persoană fizică care exercită concomitent mai mult de cinci mandate de administrator şi/sau de membru al Consiliului de Supraveghere în societăţi pe acţiuni al căror sediu se află pe teritoriul României:
","A. este obligată să demisioneze din funcţiile de membru al Consiliului de Administraţie sau al Consiliului de Supraveghere care depăşesc numărul maxim de cinci mandate, iar deciziile pe care le-a luat cu încălcarea interdicţiei sunt nule
B. este obligată să demisioneze din funcţiile de membru al Consiliului de Administraţie sau al Consiliului de Supraveghere care depăşesc numărul maxim de cinci mandate chiar dacă deţine peste o treime din totalul acţiunilor acestor societăţi
C. la expirarea unui termen de o lună de la data apariţiei situaţiei de incompatibilitate va pierde mandatul obţinut prin depăşirea numărului legal de mandate, în ordinea cronologică a numirilor şi va fi obligat la restituirea remuneraţiei şi a altor beneficii primite către societatea în care a exercitat acest mandat.
",C
DREPT COMERCIAL,"20	Instanţa sesizată de un consumator cu o acţiune vizând anularea unor clauze abuzive, poate dispune:
","A. anularea clauzelor, dacă va constata caracterul abuziv al acestora
B. obligarea profesionistului să modifice toate contractele în curs de executare şi să elimine clauzele abuzive din contractele preformulate
C. anularea contractului, cu declararea scadenţei anticipate a creditului.
",A
DREPT COMERCIAL,"49	Judecătorul-sindic va decide intrarea în faliment:
","A. prin sentinţă
B. prin încheiere
C. prin sentinţă sau, dupa caz, prin încheiere.
",C
DREPT COMERCIAL,"7	Dreptul la acţiunea în restituirea soldului creditor rezultat la închiderea contului curent se prescrie:
","A. în termen de 5 ani de la data închiderii contului curent
B. în termen de 3 ani de la data închiderii contului curent
C. în termen de 1 an de la data închiderii contului curent.
",A
DREPT COMERCIAL,"12	Când analizează îndeplinirea de către debitor a condițiilor prevăzute de Legea nr. 77/2016:
","A. instanța trebuie să aibă în vedere inclusiv situația patrimonială a debitorului
B. instanța nu va avea în vedere situația patrimonială a debitorului întrucât aspectul dacă executarea contractului a devenit excesiv de oneroasă datorită unei schimbări excepţionale a împrejurărilor, care ar face vădit injustă obligarea debitorului la executarea obligaţiei, nu depinde de această situație
C. instanța va avea în vedere situația patrimonială a debitorului numai dacă moneda creditului este euro.
",A
DREPT COMERCIAL,"26 Exerciţiul dreptului de vot este suspendat pentru acţionarii care se află într-una din următoarele situaţii:
","A. au desemnat o altă persoană să-i reprezinte în adunările generale
B. nu sunt la curent cu vărsămintele ajunse la scadenţă
C. au constituit o altă societate comercială.
",B
DREPT COMERCIAL,"18	Evacuarea chiriaşului, dispusă prin hotărâre judecătorească, se execută:
","A. numai faţă de chiriaş
B. faţă de chiriaş şi faţă de persoanele care locuiesc, cu titlu sau fără titlu împreună cu acesta
C. faţă de chiriaş şi faţă de persoanele care locuiesc fără titlu cu acesta, nefiind opozabilă persoanelor care au titlu locativ.
",B
DREPT COMERCIAL,"4 Poate solicita în mod întemeiat deschiderea procedurii de insolvenţă:
","A. creditorul care după compensarea datoriilor reciproce mai are de recuperat o creanţă certă, lichidă şi exigibilă mai veche de 90 de zile şi într-un cuantum mai mare de 45.000 lei
B. doar creditorul care invocă împotriva debitorului o creanţă certă, lichidă şi exigibilă mai veche de 90 de zile şi într-un cuantum mai mare de 45.000 lei constatată printr-un titlu executoriu
C. un creditor bugetar indiferent de cuantumul creanţei dacă deţine un titlu executoriu.
",A
DREPT COMERCIAL,"35	Asociaţii sunt obligaţi nelimitat şi solidar pentru operaţiunile îndeplinite în numele societăţii de persoanele care o reprezinta în cazul:
","A. societăţilor cu răspundere limitată
B. societăţilor în comandită
C. societăţilor în nume colectiv.
",C
DREPT COMERCIAL,"2 Dacă locatorul/finanţatorul nu respectă dreptul de opţiune al locatarului/utilizatorului, aşa cum este reglementat de O.G. Nr.51/1997:
","A. locatorul/finanţatorul datorează numai daune-interese, fără ca locatarul/utilizatorul să poată pretindă dreptul de proprietate asupra bunului
B. instanţa judecătorească învestită cu stabilirea daunelor-interese va putea pronunţa o hotărâre care să ţină loc de act de vânzare–cumpărare chiar dacă dreptul de opţiune pentru cumpărarea bunului a fost exercitat oricând înainte de sfârşitul perioadei de leasing
C. instanţa judecătorească învestită cu stabilirea daunelor–interese va putea pronunţa o hotărâre care să ţină loc de act de vânzare–cumpărare doar dacă locatarul/utilizator care şi-a manifestat, la sfârşitul perioadei de leasing, dreptul de opţiune în vederea cumpărării bunului, are achitate toate obligaţiile asumate prin contract.
",C
DREPT COMERCIAL,"6 În cazul nerespectării de către una dintre părţi a obligaţiilor asumate în baza unui contract de leasing:
","A. locatarul/Utilizatorul care nu plăteşte rata integrală de leasing timp de două luni consecutiv este obligat să restituie bunul, să plătească toate sumele datorate până la data restituirii şi să plătească cu titlu de daune interese toate ratele rămase de plată până la finalul contractului, chiar dacă nu există clauză expresă în contract în acest sens
B. părţile nu pot să prevadă pentru situaţia în care Locatarul/Utilizatorul nu plăteşte rata integrală de leasing timp de două luni consecutiv alte obligaţii în sarcina sa, cu titlul de daune interese, în plus faţă de cele reglementate legal
C. instanţa poate pronunţa o hotărâre care să ţină loc de contract de vânzare – cumpărare, dacă locatorul/finanţatorul nu respectă dreptul de opţiune al locatarului/utilizatorului a cumpăra bunul la finalul contractului.
",C
DREPT COMERCIAL,"19	Posibilitatea recunoscută instanţei de a autoriza convocarea adunării generale la cererea unor acţionari reprezentând cel puţin 5% din capitalul social a fost considerată:
","A. neconstituţională, pentru că încalcă principiul respectării dreptului de proprietate privată, permiţând intervenţia instanţei în dreptul exclusiv de decizie al acţionarilor cu privire la voinţa socială
B. neconstituţională, creând posibilitatea încălcării egalităţii în drepturi între acţionarii cu pondere diferită la capitalul social
C. constituţională prin raportare la art. 44 din legea fundamentală.
",C
DREPT COMERCIAL,"10	În acord cu dispozițiile OUG 52/2016, în cazul imposibilităţii consumatorilor de a-şi îndeplini obligaţiile contractuale ca urmare a majorării dobânzii cu cel puţin două puncte procentuale raportat la momentul încheierii contractului:
","A. contractul se reziliază de plin drept
B. creditorul este obligat să încheie un act adițional prin care să revină la dobânda de la momentul încheierii contractului
C. creditorul depune toate diligenţele pentru a transmite în scris consumatorului soluţii în raport cu veniturile actuale ale consumatorului, astfel cum rezultă acestea din documentele justificative.
",C
DREPT COMERCIAL,"9	Achitarea preţului prin compensarea creanţelor reciproce, ulterior scadenţei:
","A. exonerează pe debitor de plata penalităţilor de întârziere
B. obligă pe debitorul obligaţiei de plată a preţului la penalităţi de întârziere
C. are ca efect modificarea obligatorie a clauzei penale.
",B
DREPT COMERCIAL,"11	Conform statuărilor Curții Constituționale în materia Legii nr. 77/2016:
","A. în condițiile în care instanța judecătorească admite contestația formulată de profesionist, prestațiile bănești datorate în temeiul contractului de credit trebuie executate întocmai, creditorul obligației, în acest caz, având dreptul și la repararea prejudiciului, chiar dacă instanța judecătorească nu a constatat reaua-credință a debitorului în exercitarea dreptului său la notificarea prevăzută de art. 5 din Legea nr. 77/2016
B. dispozițiile Legii nr. 77/2016, în interpretarea obligatorie dată acestora prin Decizia nr. 623/2016, permit menținerea suspendării plăților către creditori numai în măsura în care, în cazul fiecărui contract de credit în parte, sunt îndeplinite criterii obiective, respectiv condițiile existenței impreviziunii, și care vor fi evaluate în condiții de independență și imparțialitate de către instanțele de judecată
C. a apela direct la instanța judecătorească, cu nesocotirea primei etape, cea a notificării, echivalează cu caracterul inadmisibil al unei asemenea acțiuni promovate în temeiul art. 8 alin. (5) din Legea nr. 77/2016, instanțele judecătorești nefiind însă în drept, în această ipoteză, să respingă ca atare acțiunea debitorului, trebuind să analizeze și condiția impreviziunii.
",B
DREPT COMERCIAL,"6 Posibilitatea excluderii unui asociat dintr-o societate cu răspundere limitată la cererea unui alt asociat:
","A. constituie o formă de expropiere forțată a asociatului exclus
B. este o măsură supusă cenzurii instanței și îndeplinirii unor cerințe legale
C. încalcă nejustificat accesul liber la activitate economică a asociatului exclus.
",B
DREPT COMERCIAL,"19	În cazul în care societatea a fost dizolvată şi radiată din registrul comerţului fără să se fi realizat lichidarea, în condiţiile legii, bunurile rămase în patrimoniul societăţii:
","A. trec în proprietatea statului
B. revin acţionarilor
C. se împart între creditori.
",B
DREPT COMERCIAL,"17 Registrele comerciale:
","A. sunt folosite ca mijloc de probă împotriva comercianţilor
B. sunt folosite ca mijloc de probă atât împotriva comercianţilor cât şi a necomercianţilor
C. sunt asimilate actelor autentice.
",A
DREPT COMERCIAL,"14	În ceea ce privește dobânda legală remuneratorie şi penalizatoare pentru obligaţii băneşti:
","A. valabilitatea nivelului dobânzii convenţionale se determină prin raportare la dobânda legală în vigoare la data sesizării instanței
B. dobânda remuneratorie încasată anticipat poate fi supusă restituirii, în funcție de variațiile ulterioare
C. rata dobânzii legale penalizatoare este diferită pentru un raport juridic dintre un profesionist și un consumator față de un raport juridic dintre doi profesioniști.
",C
DREPT COMERCIAL,"10	 Judecătorul învestit cu solicitarea de înființare a sechestrului asigurător asupra bunurilor mobile și imobile ale unei societăți comerciale va dispune:
","A. admiterea în parte a cererii, nefiind admisibil sechestrul asigurator asupra bunurilor imobile ale unei societăți comerciale
B. disjungerea cererii privind sechestrul asigurator asupra bunurilor imobile ale unei societăți comerciale, dispozițiile art. 907 C.com. nefiind compatibile cu cele ale art. 591(1) C.p.civ.
C. admiterea cererii și instituirea sechestrului, după verificarea îndeplinirii celorlalte cerințe legale.
",C
DREPT COMERCIAL,"6	Contestaţiile împotriva tabelului preliminar vor fi soluţionate deodată de către judecătorul sindic, printr-o singură sentinţă, la termenul stabilit prin şedinţa de deschidere:
","A. cu excepţia situaţiei în care pentru soluţionarea unora ar fi nevoie de administrarea de probe
B. chiar şi acelea pentru care este nevoie de administrarea unor probe
C. fără posibilitatea de a administra după acest moment vreo probă necesară soluţionării contestaţiei.
",B
DREPT COMERCIAL,"18	Care dintre următoarele afirmaţii este falsă:
","A. procedura insolvenţei se închide când nu există bunuri în averea debitorului a căror vânzare să-i îndestuleze pe creditori
B. procedura insolvenţei se închide dacă nu s-a realizat planul de reorganizare
C. procedura insolvenţei se închide când niciun creditor nu a înregistrat vreo declaraţie de creantă în urma deschiderii procedurii la cererea debitorului.
",B
DREPT COMERCIAL,"4	În ceea ce privește contractul de antrepriză pentru lucrări de construcţii:
","A. riscurile trec asupra beneficiarului numai după recepția finală a lucrării
B. dacă nu s-a convenit altfel, beneficiarul comunică verbal antreprenorului constatările şi instrucţiunile sale în urma controlului executării lucrării
C. prescripţia dreptului la acţiune pentru viciile lucrării de proiectare nu curge întotdeauna de la același moment cu prescripţia dreptului la acţiune pentru viciile lucrărilor executate de antreprenor.
",C
DREPT COMERCIAL,"1	În jurisprudența sa, Curtea Constituțională a reținut, în materia dării în plată că:
","A. instituția impreviziunii nu este aplicabilă contractelor încheiate anterior intrării în vigoare a Noului Cod civil
B. instanţa, potrivit art.4 alin.(1) din Legea nr.77/2016, verifică îndeplinirea cumulativă a condiţiilor prevăzute de acest text, neavând dreptul la verificarea altor condiţii, cum ar fi condiţiile privind existenţa impreviziunii
C. chiar dacă Legea nr.77/2016 nu se referă in terminis la impreviziune, intenţia legiuitorului de a face aplicarea instituţiei impreviziunii reiese din art.11 teza întâi care face referire la echilibrarea riscurilor izvorând din contractul de credit.
",C
DREPT COMERCIAL,"15	Creditorul care deţine peste 50% din valoarea totală a creanţelor înscrise la masa credală:
","A. poate introduce acţiune în angajarea răspunderii dacă este desemnat de adunarea creditorilor
B. poate să decidă fără consultarea adunării creditorilor confirmarea administratorului judiciar provizoriu sau a lichidatorului provizoriu
C. poate să decidă, cu consultarea adunării creditorilor, desemnarea unui administrator judiciar sau lichidator judiciar în locul administratorului judiciar sau a lichidatorului provizoriu.
",B
DREPT COMERCIAL,"3 Hotărârea prin care a fost închisă procedura falimentului unei instituţii de credit va fi comunicată părţilor:
","A. doar prin publicare în Buletinul Procedurilor de Insolvenţă
B. prin publicare în cel puţin două ziare de circulaţie naţională
C. în extras, conţinând doar dispozitivul, potrivit dispoziţiilor Codului de Procedură civilă.
",B
DREPT COMERCIAL,"8	 În cazul intrării în faliment după confirmarea unui plan de reorganizare:
","A. creditorii nu sunt obligați să restituie sumele încasate în cursul reorganizării
B. nu se dispune ridicarea dreptului de administrare al debitoarei
C. nu sunt supuse verificării toate creanțele asupra  averii debitorului.
",A
DREPT COMERCIAL,"32	Filialele unei societăţi comerciale cu personalitate juridică:
","A. sunt societăţi comerciale fără personalitate juridică
B. sunt societăţi comerciale cu personalitate juridică
C. sunt dezmembrăminte fără personalitate juridică ale societăţilor comerciale.
",B
DREPT COMERCIAL,"14	Acțiunea în declararea nulității unei fuziuni poate fi formulată:
","A. în termen de maxim 6 luni de la data la care fuziunea a devenit efectivă
B. oricând, fiind imprescriptibilă
C. în termen de maxim 6 luni de la data adoptării hotărârilor de aprobare a fuziunii de către societățile participante.
",A
DREPT COMERCIAL,"3	Potrivit Ordonanței de urgență nr. 52/2016:
","A. contractele de credit și contractele de ipotecă, încheiate după intrarea sa în vigoare, nu reprezintă titluri executorii
B. contractele de credit și contractele de ipotecă, încheiate la solicitarea creditorilor, cesionate, nu reprezintă titluri executorii în cazul în care cesionarul este o entitate ce desfășoară activități de recuperare creanțe
C. creanțele rezultate din contractele de credit neperformante, pentru care creditorul a declarat scadența anticipată ori a inițiat procedura executării silite a consumatorului, nu pot fi cesionate către entități care desfășoară activitatea de recuperare creanțe.
",B
DREPT COMERCIAL,"4	Dreptul consumatorului la rambursarea anticipată a creditului în cazul contractelor de credit oferite consumatorilor pentru bunuri imobile este:
","A. condiționat de plata penalizărilor și a oricăror alte costuri de la consumator, precum și de rambursarea anticipată a cel puțin jumătate din valoarea creditului
B. condiționat de plata a cel puțin jumătate din rate sau de unei sume minime stabilite prin contractul de credit
C. necondiționat de plata unei anumite sume minime sau de un anumit număr de rate.
",C
DREPT COMERCIAL,"19	Contractul de comodat încheiat pe perioadă determinată constituie titlu executoriu:
","A. în cazul decesului comodatarului, dacă actul este încheiat în forma autentică şi numai pentru restituirea bunului
B. la expirarea termenului contractual, chiar dacă actul este încheiat sub forma înscrisului sub semnătură privată
C. la expirarea termenului contractual dacă actul este încheiat în formă autentică şi numai pentru cheltuielile ce trebuie rambursate comodatarului.
",A
DREPT COMERCIAL,"1	Persoana fizică dobândeşte calitatea de comerciant prin:
","A. obţinerea autorizaţiei de desfăşurare a activităţii de la organele administraţiei publice locale
B. săvârşirea de fapte de comerţ subiective
C. săvârşirea de fapte de comerţ obiective cu caracter de profesiune.
",C
DREPT COMERCIAL,"18	Lipsa răspunsului consumatorului la notificarea transmisă de creditor cu privire la modificarea clauzelor contractuale are drept efect:
","A. menţinerea contractului
B. declararea scadenţei anticipate a creditului
C. penalizarea consumatorului.
",A
DREPT COMERCIAL,"17	În cadrul contractului de vânzare – cumpărare:
","A. clauzele îndoielnice se interpretează numai în favoarea vânzătorului
B. vânzătorul este obligat să radieze din cartea funciară, pe cheltuiala sa, drepturile înscrise asupra imobilului vândut, dacă acestea sunt stinse
C. vânzătorul îşi poate rezerva proprietatea bunului până la plata integrală a preţului doar dacă bunul nu a fost predat.
",B
DREPT COMERCIAL,"16	Prevederile legale potrivit cărora societatea se dizolvă prin hotărârea tribunalului, la cererea oricărui asociat, pentru motive temeinice, precum neînţelegerile grave dintre asociaţi, care împiedică funcţionarea societăţii:
","A. încalcă dispoziţiile art. 40 alin. 1 din Constituţia României care garantează dreptul de asociere
B. nu contravin vreunei dispoziţii constituţionale deoarece legiuitorul poate dispune eliminarea de pe piaţă a operatorilor economici care înregistrează grave disfuncţionalităţi la nivel organizatoric şi funcţional
C. încalcă libertatea economică şi implicit dispoziţiile art. 45 din Constituţia României.
",B
DREPT COMERCIAL,"20	Contractul de fidejusiune care garantează o obligaţie comercială este:
","A. act de comerţ subiectiv
B. act de comerţ unilateral (mixt)
C. act de comerţ obiectiv conex.
",C
DREPT COMERCIAL,"19	În materia garanției comune a creditorilor:
","A. creditorii ale căror creanţe s-au născut în legătură cu o profesie autorizată de lege a debitorului pot urmări şi celelalte bunuri ale acestuia, dacă bunurile care fac obiectul diviziunii patrimoniului afectate exerciţiului acelei profesii nu sunt suficiente pentru satisfacerea creanţelor
B. creditorii ale căror creanţe s-au născut în legătură cu o profesie autorizată de lege a debitorului nu pot urmări şi celelalte bunuri ale acestuia, chiar dacă bunurile care fac obiectul diviziunii patrimoniului afectate exerciţiului acelei profesii nu sunt suficiente pentru satisfacerea creanţelor
C. creditorii ale căror creanţe s-au născut în legătură cu o profesie autorizată de lege a debitorului pot urmări şi celelalte bunuri ale acestuia, chiar dacă bunurile care fac obiectul diviziunii patrimoniului afectate exerciţiului acelei profesii sunt suficiente pentru satisfacerea creanţelor.
",B
DREPT COMERCIAL,"16	Potrivit OUG 52/2016:
","A. se poate renunța de către consumator la utilizarea perioadei de reflecție, creditorul putând dovedi această împrejurare prin orice mijloc de probă
B. creditorul transmite consumatorului o copie a poliței de asigurare a bunului încheiate în numele și pe costul consumatorului în termen de cel mult 15 zile de la data încheierii acesteia
C. intermediarii de credite pot să nu aducă la cunoștința consumatorului calitatea în care acționează, sub condiția de a nu încasa nici un onorariu/comision.
",B
DREPT COMERCIAL,"48	Adunarea creditorilor va putea fi convocată şi de către comitetul creditorilor sau la cererea creditorilor deţinând creanţe în valoare de cel puţin:
","A. 20% din valoarea totală a acestora
B. 25% din valoarea totală a acestora
C. 30% din valoarea totală a acestora.
",C
DREPT COMERCIAL,"16	În contractul de comision, comisionarul garantează faţă de comitent pentru insolvabilitatea terţului:
","A. numai dacă parţile au prevăzut o clauză numită « star del credere »
B. în toate situaţiile, chiar dacă părţile nu au prevăzut o clauză expresă în acest sens prin contract
C. numai atunci când terţul cunoaşte existenţa contractului de comision încheiat între comitent şi comisionar.
",A
DREPT COMERCIAL,"14	Mandatul comercial:
","A. poate privi şi actele civile ale mandantului comerciant
B. se prezumă a fi dat cu titlu oneros
C. trebuie să precizeze riguros puterile mandatarului.
",B
DREPT COMERCIAL,"7 Clauza de neconcurenţă din contractul de agenţie:
","A. nu se poate întinde pe o perioadă mai mare de 6 luni de la data încetării contractului
B. se aplică doar pentru regiunea geografică sau pentru grupul de persoane şi regiunea geografică la care se referă contractul şi doar pentru bunurile şi serviciile în legătură cu care agentul este împuternicit să negocieze şi să încheie contracte, cu excepția cazului când s-a stipulat o extindere a sferei clauzei de neconcurenţă
C. devine ineficace atunci când contractul este reziliat ca urmare a culpei comitentului.
",C
DREPT COMERCIAL,"2	Contractele între societatea cu răspundere limitată și persoana fizică sau persoana juridică, asociat unic al celei dintâi:
","A. se încheie în formă scrisă sub sancțiunea nulității
B. nu este necesar să fie încheiate în formă scrisă
C. au ca efect confuzia de patrimonii între societate și asociat.
",A
DREPT COMERCIAL,"17	Fideiusorul care a plătit o datorie, plătită şi de debitorul principal, are dreptul de a solicita restituirea:
","A. debitorului sau creditorului putând opta împotriva căruia se îndreaptă, în orice situaţie
B. debitorului principal care a efectuat plata ulterior fideiusorului, nefiind încunoştinţat de plata făcută
C. debitorului principal care a efectuat plata anterior fideiusorului, neaducând la cunoştinţă această plată.
",C
DREPT COMERCIAL,"15	 În cazul unei societăți pe acțiuni închise, dividendele pot fi încasate:
","A. de toți acționarii societății
B. doar de acționarii care au fost prezenți la adunarea generală care a hotărât repartizarea dividendelor
C. de acționarii înscriși în evidențele societății sau în registrul independent privat al acționarilor la data de referință.
",C
DREPT COMERCIAL,"15	În ceea ce privește contractul de leasing:
","A. în cazul reclamaţiilor privind livrarea, calitatea, asistenţa tehnică sau service-ul necesar în perioada de garanţie şi postgaranţie, răspunderea aparține atât furnizorului, cât și locatorului/finanţatorului
B. în cazul în care locatarul/utilizatorul se află în stare de reorganizare judiciară şi/sau faliment, contractul de leasing este reziliat de drept
C. este permis ca, în timpul derulării contractului de leasing, locatorul/finanţatorul să înstrăineze bunul, chiar în lipsa acordului locatarului/utilizatorului.
",C
DREPT COMERCIAL,"19	Se poate solicita suspendarea executării unui bilet la ordin:
","A. în cazul în care se invocă plata anterioară a creanței rezultând din raportul fundamental
B. de către avalist, în cazul în care împotriva debitorului s-a dispus deschiderea procedurii insolvenței
C. în cazul în care oponentul nu recunoaște semnătura, înscriindu-se în fals.
",C
DREPT COMERCIAL,"17	Consiliul de administraţie poate delega directorilor unele din competenţele lor:
","A. chiar dacă directorii sunt numiţi dintre administratorii care fac parte din consiliu
B. chiar şi a celor primite din partea adunării generale
C. privitoare la pregătirea raportului anual.
",A
DREPT COMERCIAL,"7	Modificarea actului constitutiv al debitorului propusă prin planul de reorganizare este posibilă:
","A. doar în cazul planului de reorganizare propus de debitor cu acordul adunării generale a asociaților / acționarilor
B. în cazul planului de reorganizare propus de creditori, fără acordul adunării generale a asociaților / acționarilor
C. fără acordul asociaților / acționarilor debitorului în cazul planului de reorganizare propus de administratorul judiciar.
",B
DREPT COMERCIAL,"46	Toate creanţele prezentate pentru a fi admise şi înregistrate la grefa tribunalului vor fi prezumate valabile şi corecte dacă nu sunt contestate de către:
","A. debitor sau creditori
B. debitor, administratorul judiciar/special sau creditori
C. debitor, administratorul judiciar sau creditori.
",C
DREPT COMERCIAL,"32	Emblema unei societăţi comerciale pe acţiuni se poate înstrăina:
","A. independent de fondul de comerţ
B. numai împreună cu fondul de comerţ
C. nu se poate înstrăina.
",A
DREPT COMERCIAL,"2	Clauza prin care locatorul/finanţatorul şi locatarul/utilizatorul stabilesc valoarea exactă a sumelor ratelor lunare de leasing şi data exactă de plată a acestora:
","A. este obligatorie ca element al contractului de leasing
B. este obligatorie dacă contractul de leasing se încheie în scris
C. este obligatorie doar dacă data de plată a ratelor de leasing este stabilită în favoarea locatarului/utilizatorului.
",A
DREPT COMERCIAL,"15	Contractul de agenţie pe durată determinată poate fi denunţat unilateral:
","A. de oricare dintre părţi, cu un preaviz obligatoriu
B. de oricare dintre părţi, fără preaviz, în condiţii excepţionale care fac imposibilă continuarea colaborării
C. de oricare dintre părţi, fără preaviz.
",B
DREPT COMERCIAL,"13	Dacă în cambie nu este indicată scadenţa, se consideră că plata se face:
","A. nu la ordin
B. la vedere
C. fără protest.
",B
DREPT COMERCIAL,"13	Prezenţa acţionarilor reprezentând cel puţin 1/5 din numărul total de drepturi de vot:
","A. este suficientă pentru luarea hotărârilor adunării generale ordinare a acţionarilor
B. este necesară pentru validitatea deliberărilor acţionarilor în cadrul adunării generale extraordinare, la convocările următoare, după ce la prima convocare nu s-a întrunit prezenţa acţionarilor reprezentând ¼ din numărul total de drepturi de vot
C. este suficientă pentru adoptarea hotărârilor de către adunarea generală extraordinară la prima convocare, dacă se întruneşte majoritatea de 2/3 din drepturile de vot deţinute de acţionarii prezenţi sau reprezentaţi.
",B
DREPT COMERCIAL,"37	În cazul societăţii pe acţiuni, constituite prin subscripţie publică, capitalul trebuie vărsat în întregime, în termen de:
","A. 3 luni
B. 6 luni
C. 12 luni.
",C
DREPT COMERCIAL,"19	Dispoziţiile legii insolvenţei privind suspendarea tuturor acţiunilor judiciare şi extrajudiciare pentru realizarea creanţelor asupra debitorului după deschiderea procedurii insolvenţei:
","A. nu au fost supuse controlului de constituţionalitate până în prezent
B. au fost declarate neconstituţionale pentru încălcarea principiului respectării dreptului de proprietate privată al creditorilor
C. au fost declarate constituţionale, în raport de dispoziţiile legii fundamentale privind accesul liber la justiţie.
",C
DREPT COMERCIAL,"19	Factura acceptată are valoarea:
","A. unui înscris sub semnătură privată
B. unui titlu executoriu
C. unui înscris autentic.
",A
DREPT COMERCIAL,"27 Prestaţiile periodice în natură ale asociatului în societatea cu răspundere limitată sunt considerate:
","A. aport în natură la capitalul social
B.  aport în industrie la capitalul social
C.  nu reprezintă aport la capitalul social.
",C
DREPT COMERCIAL,"6	Opoziţia formulată de creditorii societăţilor care iau parte la divizare sau fuziune:
","A. împiedică realizarea divizării sau fuziunii
B. nu suspendă executarea divizării sau fuziunii
C. este de competenţa directorului oficiului registrului comerţului.
",B
DREPT COMERCIAL,"12 O hotărâre a adunării generale având ca obiect schimbarea formei societăţii conferă celor care nu au votat în favoarea acestei hotărâri:
","A. dreptul de a cere suspendarea executării hotărârii atacate, chiar fără a cere anularea respectivei hotărâri a adunării generale
B. dreptul de a se retrage din societate şi de a solicita cumpărarea acţiunilor lor de către societate
C. dreptul de a formula opoziţie faţă de schimbarea formei societăţii din societate pe acţiuni în societate cu răspundere limitată.
",B
DREPT COMERCIAL,"28	Dacă adunarea generală hotărăşte dobândirea de către societate a propriilor acţiuni, valoarea acestora nu poate depăşi, în principiu:
","A. 10% din capitalul social
B. 20% din capitalul social
C. 25% din capitalul social.
",A
DREPT COMERCIAL,"6	În materia contractului de agenție:
","A. agentul poate fi în acelaşi timp prepusul comitentului
B. nu este permisă extinderea sferei clauzei de neconcurenţă pentru altă regiune geografică decât cea la care se referă contractul de agenție
C. ca regulă, agentul poate reprezenta mai mulţi comitenţi concurenți în aceeaşi regiune şi pentru acelaşi tip de contracte.
",B
DREPT COMERCIAL,"33	Declararea nulităţii societăţii:
","A. poate fi opusă tertilor de bună-credinţă numai de către asociaţi
B. poate fi opusă tertilor de bună-credinţă de către asociaţi
C. nu aduce atingere actelor încheiate în numele societăţii.
",C
DREPT COMERCIAL,"3	Existența unei diferențe între suprafața reală și cea indicată în contractul privind vânzarea unui imobil cu indicarea suprafeței și a prețului pe unitatea de măsură:
","A. dă dreptul cumpărătorului să obțină rezoluțiunea dacă excedentul reprezintă a douăsprezecea parte din suprafața convenită
B. dă dreptul cumpărătorului să obțină reducerea prețului și diferența dintre suprafața reală și cea indicată în contract atunci când aceasta din urmă este mai mare decât prima
C. dă dreptul cumpărătorului să obțină numai rezoluțiunea contractului în cazul în care suprafața reală se dovedește a fi mai mare decât cea stipulată, iar excedentul depășește a douăzecea parte din suprafața convenită.
",A
DREPT COMERCIAL,"31	Încheierea judecătorului delegat privitoare la înregistrarea societăţii comerciale sau orice altă menţiune în registrul comerţului este supusă:
","A. contestaţiei adresate judecătorului delegat de către oricare dintre părţile interesate
B. plângerii adresate directorului Oficiului registrului comerţului
C. recursului în faţa curţii de apel de la sediului societăţii.
",C
DREPT COMERCIAL,"7	Contractele de credit bancar încheiate anterior intrării în vigoare a prevederilor legii 58/1998 privind activitatea bancară:
","A. au caracter de titlu executoriu
B. nu au caracter de titlu executoriu
C. sunt supuse reglementării date prin legea în vigoare în momentul încheierii contractului în ceea ce priveşte caracterul executoriu.
",A
DREPT COMERCIAL,"5	În materia contractului de antrepriză:
","A. antreprenorul este obligat întotdeauna să execute lucrarea cu materialele sale
B. dacă valoarea bunurilor furnizate este mai mare decât cea a serviciilor prestate, contractul va fi calificat întotdeauna ca fiind de vânzare, iar nu de antrepriză
C. dacă lucrarea a pierit ori s-a deteriorat înainte de recepţie, fără vina beneficiarului, contractul rămâne în fiinţă.
",C
DREPT COMERCIAL,"8	În cazul unei proceduri de insolvenţă deschisă în anul 2015, legea stabileşte  o prezumţie relativă de fraudă în dauna creditorilor în ceea ce priveşte:
","A. actele sau operaţiunile încheiate în cei doi ani anteriori procedurii cu un acţionar deţinând cel puţin 30% din acţiunile debitorului
B. constituirea unui drept de preferinţă pentru o creanţă care era chirografară, în cele 6 luni anterioare deschiderii procedurii
C. actele sau operaţiunile încheiate în cei doi ani anteriori procedurii cu un administrator, director sau un membru al organelor de supraveghere a debitorului.
",B
DREPT COMERCIAL,"21	Comanditarul care îndeplineşte servicii în administraţia internă a societăţii:
","A. răspunde în mod nelimitat pentru obligaţiile societăţii
B. răspunde în mod solidar cu asociaţii comanditaţi pentru obligaţiile societăţii
C. răspunde în limita aportului la capitalul social.
",C
DREPT COMERCIAL,"19	În raporturile dintre profesioniști:
","A. înscrisul sub semnătură privată, care constată un contract sinalagmatic, are putere doveditoare numai dacă a fost făcut în atâtea exemplare originale câte părţi cu interese contrare sunt
B. înscrisul nesemnat, dar utilizat în mod obişnuit în exerciţiul activităţii unei întreprinderi pentru a constata un act juridic, face dovada cuprinsului său, chiar și în situația în care legea impune forma scrisă pentru însăşi dovedirea actului juridic
C. registrele profesioniştilor, întocmite şi ţinute cu respectarea dispoziţiilor legale, nu fac întodeauna deplină dovadă în justiţie între aceştia.
",C
