Drept Procesual Penal,93.  Suspendarea urmăririi penale:,"A. poate fi dispusă de organul de cercetare penală numai dacă boala gravă de care suferă suspectul sau inculpatul se constată printr-o expertiză medico-legală
B. împiedică efectuarea oricărui act de urmărire penală pe durata ei, deoarece aceasta ar încălca dreptul la apărare al suspectului sau inculpatului
C. se dispune şi pe perioada desfăşurării procedurii de mediere, potrivit legii",C
Drept Procesual Penal,81.  Audierea anticipată poate avea loc:,"A. în cursul urmăririi penale, atunci când martorul este grav bolnav și nu se va putea deplasa la instanță
B. când suspectul face dovada că va părăsi țara pentru o perioadă lungă de timp și împotriva acestuia nu este luată o măsură preventivă
C. în camera de consiliu, atunci când audierea anticipată este realizată de judecătorul de cameră preliminară",A
Drept Procesual Penal,"99.  Judecătoria X, investită cu rechizitoriul Parchetului de pe lângă această instanţă declină competenţa de soluţionare a cauzei în favoarea Judecătoriei Y, pe motiv că fapta a fost comisă în raza de competenţă a acesteia. Judecătoria Y, constatând că este într-adevăr competentă:","A. va relua procedura din etapa camerei preliminare, deoarece încheierea de începere a judecăţii a fost pronunţată de un judecător de cameră preliminară de la Judecătoria X;
B. va menţine toate actele efectuate şi măsurile dispuse şi va continua judecata;
C. va trimite cauza Parchetului de pe lângă Judecătoria Y pentru refacerea urmăririi penale.",B
Drept Procesual Penal,"83.  Conflictul de competență dintre un procuror din cadrul parchetului de pe lângă tribunal și un procuror din cadrul parchetului de pe lângă o judecătorie din circumscripția acestuia, ambii cu funcție de execuție, se rezolvă de către:","A. procurorul general al parchetului de pe lângă curtea de apel
B. udecătorul de drepturi și libertăți din cadrul tribunalului
C. prim-procurorul parchetului de pe lângă tribunal",C
Drept Procesual Penal,96.  Tribunalul este competent să judece:,"A. o cauză penală în care adjunctul Avocatului Poporului este trimis în judecată pentru săvârșirea infracțiunii de luare de mită
B. contestația împotriva încheierii de luare a măsurilor asigurătorii de către instanţă într-o cauză având ca obiect infracţiunea de distrugere calificată
C. cererea de abținere a judecătorului de la o judecătorie din raza sa teritorială, care nu poate fi soluționată de niciun alt judecător din cadrul acelei judecătorii",C
Drept Procesual Penal,99.  Acordul de recunoaștere a vinovăției:,"A. nu poate fi încheiat dacă împotriva inculpatului s-a pus în mișcare acțiunea penală pentru infracțiunea de tâlhărie calificată prevăzută de art. 234 alin. (1) și (2) C.pen. (pedepsită de lege cu închisoarea de la 5 ani la 12 ani), iar inculpatul se află în stare de recidivă postexecutorie
B. nu poate fi încheiat numai cu privire la unele dintre infracțiunile pentru care a fost pusă în mișcare acțiunea penală față de inculpat
C. nu poate avea ca obiect renunțarea la urmărirea penală, pentru o infracțiune pedepsită de lege cu maximum 3 ani închisoare, chiar în condițiile în care nu există un interes public în urmărirea faptei",C
Drept Procesual Penal,83.  Contestația formulată împotriva:,"A. măsurii asigurătorii luate de procuror este suspensivă de executare
B. sentinței prin care instanța respinge cererea de reabilitare se judecă în ședință nepublică
C. încheierii judecătorului de cameră preliminară, prin care se constată că instanța sesizată nu are competența de a judeca în primă instanță respectiva cauză, se poate formula în termen de 3 zile de la comunicare",B
Drept Procesual Penal,76.  În procedura de cameră preliminară:,"A. judecătorul de cameră preliminară poate lua act de intervenirea împăcării şi dispune încetarea procesului penal
B. pot fi invocate excepţii de neconstituţionalitate
C. judecătorul de cameră preliminară poate dispune menţinerea măsurii arestării preventive a inculpatului, chiar în lipsa acestuia, dacă el nu poate fi adus.",BC
Drept Procesual Penal,78.  Ridicarea silită de obiecte și înscrisuri:,"A. nu poate avea ca obiect originalul unui înscris, atunci când persoana în posesia căreia se află înscrisul predă o copie conformă cu originalul
B. poate fi atacată cu plângere, de orice persoană interesată, doar în ceea ce privește modul de aducere la îndeplinire
C. se face în condiți care să asigure păstrarea secretului ori a confidențialității, atunci când se impune",C
Drept Procesual Penal,76.  În cursul urmăririi penale:,"A. pentru a se încuviinţa cererea de audiere anticipată formulată de procuror, se analizează utilitatea, pertinența și concludența probei
B. inculpatul nu poate fi ascultat de judecătorul de drepturi și libertăți
C. după schimbarea încadrării juridice nu este necesară punerea din nou în mișcare a acțiunii penale pentru noua încadrare juridică dată faptei",C
Drept Procesual Penal,81.  În cursul urmăririi penale:,"A. inculpatul şi persoana vătămată prin infracţiunea comisă de acesta pot fi asistate de acelaşi avocat
B. lipsa avocatului suspectului aflat în stare de libertate împiedică efectuarea unei confruntări a acestuia cu persoana vătămată, dacă avocatul a fost încunoştiinţat despre audiere doar prin notificare telefonică, în ziua precedentă
C. asistenţa este obligatorie în toate cazurile când faţă de suspect se luase măsura de siguranţă a internării medicale într-o altă cauză.",C
Drept Procesual Penal,81.  Are dreptul de a refuza să dea declarații în calitate de martor:,"A. fosta soție a inculpatului, doar dacă se dovedește că la data faptei de care acesta din urmă e acuzat, conviețuia cu inculpatul
B. nepotul de frate al inculpatului
C. bunica inculpatului",C
Drept Procesual Penal,94.  Plângerea împotriva soluţiei de netrimitere în judecată:,"A. poate viza şi renunţarea la urmărire penală, dacă aceasta nu a fost confirmată de judecătorul de cameră preliminară
B. poate fi soluţionată prin schimbarea temeiului de drept al clasării
C. va fi respinsă ca nefondată atunci când, ulterior sesizării judecătorului de cameră preliminară, procurorul ierarhic superior a admis plângerea şi a dispus infirmarea soluţiei atacate",B
Drept Procesual Penal,88.  În procedura reabilitării:,"A. instanţa va suspenda examinarea cererii, dacă anterior soluţionării acesteia, împotriva condamnatului, s-a dispus efectuarea în continuare a urmăririi penale ( in personam), într-o altă cauză;
B. competenţa teritorială este una alternativă;
C. instanţa va respinge cererea, constatând că executarea pedepsei s-a prescris din cauza sustragerii de la executare a celui condamnat.",BC
Drept Procesual Penal,92.  În cazul în care se dispune revocarea renunţării la urmărirea penală:,"A. nu se poate dispune ulterior o soluţie de clasare pentru aceeaşi faptă
B. se poate încheia un acord de recunoaştere a vinovăţiei prin care să se agreeze soluţia amânării aplicării pedepsei
C. nu se poate dispune o nouă renunţare la urmărirea penală în aceeaşi cauză.",BC
Drept Procesual Penal,82.  Contestaţia se soluţionează prin:,"A. încheiere, atunci când vizează o încheiere prin care judecătorul de drepturi şi libertăţi a respins propunerea de arestare preventivă a inculpatului, luând însă măsura preventivă a controlului judiciar pe cauţiune
B. decizie, atunci când vizează o încheiere a judecătorului de cameră preliminară sau a instanţei de judecată prin care s-a menţinut măsura arestului la domiciliu a inculpatului
C. încheiere, atunci când are ca obiect încheierea judecătorului de cameră preliminară prin care s-a constatat încetată de drept măsura preventivă dispusă în cauză faţă de inculpat.",AC
Drept Procesual Penal,86.  Nulitatea:,"A. absolută nu presupune existenţa unei vătămări procesuale
B. relativă poate fi incidentă dacă sunt încălcate dispoziţiile legale referitoare la asistarea de către avocat a persoanei vătămate, atunci când asistenţa juridică este obligatorie
C. hotărârii definitive constituie un caz de contestaţie în anulare, atunci când judecata a avut loc în şedinţă publică, deşi conform normelor procedurale aceasta trebuia să fie nepublică.",B
Drept Procesual Penal,100.  Urmărirea penală este continuată la solicitarea inculpatului în cazul în care:,"A. a intervenit împăcarea
B. procurorul dispune, prin ordonanţă, clasarea cauzei pe motiv că fapta reţinută în sarcina inculpatului a fost comisă în condiţiile cauzei justificative a legitimei apărări
C. procurorul dispune, prin rechizitoriu, clasarea cauzei pentru una dintre infracţiunile concurente reţinute în sarcina acestuia, pe motiv că a intervenit o cauză de nepedepsire.",C
Drept Procesual Penal,98.  În ceea ce privește contestația în anulare:,"A. va fi admisă atunci când cel condamnat definitiv la pedeapsa de 1 an închisoare pentru infracțiunea de lovire sau alte violențe, prevăzută de art. 193 alin. (2) C.pen. și pentru care acțiunea penală se pune în mișcare la plângerea prealabilă a persoanei vătămate, invocă și dovedește faptul că persoana vătămată și-a retras plângerea prealabilă în fața instanței de apel, însă această din urmă instanță a reținut că retragerea nu poate opera, nefiind întrunite condițiile legii
B. pe calea acesteia nu se poate invoca de către cel condamnat definitiv prin decizia instanței de apel, Curtea de Apel B., faptul că, pe parcursul judecării cauzei de prima instanță, Judecătoria A., procurorul nu a participat la ședința de judecată
C. în caz de suspendare a executării hotărârii a cărei anulare se cere, condamnatului îi poate fi impusă obligația de a nu părăsi localitatea în care domiciliază fără acordul instanței care soluționează contestația",B
Drept Procesual Penal,85.  În cazul în care instanța pronunță condamnarea inculpaților X și Y în calitate de coautori la infracţiunea pentru care au fost trimişi în judecată:,"A. inculpații vor fi obligați în solidar la plata cheltuielilor judiciare avansate de stat
B. instanța va stabili partea din cheltuielile judiciare avansate de stat care va fi datorată de fiecare inculpat
C. în cazul în care există o parte responsabilă civilmente, aceasta va fi întotdeauna obligată în solidar cu inculpații la plata cheltuielilor judiciare avansate de stat",B
Drept Procesual Penal,91.  Instanța va admite cererea inculpatului de judecare a cauzei în procedura recunoașterii învinuirii atunci când:,"A. a recunoscut că a aplicat victimei, soția sa, o lovitură cu un cuțit în zona pieptului pentru că aceasta îl jignea continuu și nu a mai suportat, astfel cum a și fost descris în rechizitoriu, dar a solicitat schimbarea încadrării juridice în infracțiunea de loviri sau vătămări cauzatoare de moarte, considerând că aplicarea unei singure lovituri trebuie pedepsită între limite mai reduse
B. deși probele esențiale au fost excluse în procedura de cameră preliminară, procurorul și-a menținut dispoziția de trimitere în judecată, întrucât acesta recunoscuse fapta și nu avea niciun motiv să revină în fața instanței asupra recunoașterii făcute
C. inculpatul a recunoscut doar parțial fapta descrisă în rechizitoriu, dar la finalul cercetării judecătorești instanța a reținut aceeași situație de fapt ca cea relatată în actul de sesizare",A
Drept Procesual Penal,"81.  În cazul în care scrisoarea recomandată prin care se citează un suspect sau inculpat care locuiește în străinătate nu poate fi înmânată, precum și în cazul în care statul destinatarului nu permite citarea prin poștă, se va afişa:","A. citația, la sediul instanței sau parchetului, după caz;
B. o înştiinţare, pe uşa destinatarului, care să cuprindă termenul stabilit de organul judiciar care a emis citația, în care destinatarul este în drept să se prezinte la organul judiciar pentru a i se comunica citația;
C. o înştiinţare, la sediul instanţei sau parchetului, care trebuie să cuprindă mențiunea că, în cazul în care destinatarul nu se prezintă pentru comunicarea citației în termenul stabilit de organul judiciar, citația se consideră comunicată la împlinirea acestui termen.",A
Drept Procesual Penal,"95.  Judecătorul de drepturi şi libertăţi sesizat, în cursul urmăririi penale, cu o propunere de prelungire a măsurii arestării preventive poate dispune:","A. respingerea propunerii şi înlocuirea măsurii arestării preventive cu controlul judiciar, caz în care prelungirea controlului judiciar, în cursul urmăririi penale, va fi în competenţa judecătorului de drepturi şi libertăţi
B. respingerea propunerii şi înlocuirea măsurii arestării preventive cu controlul judiciar, caz în care prelungirea controlului judiciar, în cursul urmăririi penale, va fi în competenţa procurorului
C. respingerea propunerii şi revocarea măsurii arestării preventive.",B
Drept Procesual Penal,"92.  În caz de prescripție a răspunderii penale, faţă de inculpatul care a cerut continuarea procesului penal, instanţa va dispune:","A. achitarea şi lăsarea nesoluţionată a acţiunii civile dacă, în urma cercetării judecătoreşti se constată că, deşi termenul de prescripţie a răspunderii penale s-a împlinit, fapta nu este prevăzută de legea penală
B. încetarea procesului penal și soluţionarea acţiunii civile, dacă în urma cercetării judecătoreşti se constată că fapta întruneşte elementele constitutive ale infracţiunii pentru care s-a dispus trimiterea în judecată, însă termenul de prescripţie a răspunderii penale s-a împlinit
C. încetarea procesului penal şi lăsarea nesoluţionată a acţiunii civile, dacă în urma cercetării judecătoreşti se constată că fapta întruneşte elementele constitutive ale infracţiunii pentru care s-a dispus trimiterea în judecată, însă termenul de prescripţie a răspunderii penale s-a împlinit",A
Drept Procesual Penal,86.  Reluarea urmăririi penale:,"A. după suspendare este supusă confirmării judecătorului de cameră preliminară, în termen de cel mult 3 zile, sub sancțiunea nulității
B. intervine și în cazul în care suspectul nu și-a îndeplinit cu rea-credință obligația de a cere public scuze persoanei vătămate, obligație impusă prin ordonanța de renunțare la urmărirea penală
C. se dispune de către conducătorul parchetului ori procurorul ierarhic superior atunci când judecătorul de cameră preliminară a admis plângerea împotriva soluției de clasare şi a trimis cauza la procuror în vederea completării urmăririi penale",B
Drept Procesual Penal,87.  Judecătorul de camera preliminară care soluţionează plângerea formulată împotriva unei soluţii de clasare:,"A. poate schimba temeiul de drept al soluţiei de clasare, chiar dacă această a fost dispusă faţă de un suspect
B. poate dispune începerea judecăţii, chiar dacă plângerea este formulată de persoană care a avut calitatea de inculpat
C. poate dispune trimiterea cauzei la procuror în vederea punerii în mişcare a acţiunii penale.",AC
Drept Procesual Penal,86.  Percheziția corporală:,"A. presupune și examinarea obiectelor pe care persoana le are sub controlul său la momentul efectuării
B. nu poate fi efectuată de autorități cu atribuții în asigurarea ordinii și securității publice
C. nu mai poate fi efectuată dacă persoana predă de bunăvoie obiectele căutate",A
Drept Procesual Penal,78.  Competenţa de judecare a unei cauze aparţine:,"A. curţii de apel, pentru infracţiunea de ucidere din culpă comisă de un avocat, chiar dacă, după citirea actului de sesizare, acesta a fost exclus din profesie
B. judecătoriei, atunci când, înainte de terminarea cercetării judecătoreşti, tribunalul a schimbat încadrarea juridică dată faptei pentru care era cercetat inculpatul din tentativă la infracţiunea de omor în infracţiunea de lovire sau alte violenţe
C. curţii militare de apel, ca instanţă superioară în grad, atunci când s-a procedat la reunirea unei cauze în care erau cercetaţi militari, care atrăgeau competenţa de judecată a acestei instanţe, cu o cauză în care erau cercetaţi militari şi civili, aflată în curs de judecată la tribunal",A
Drept Procesual Penal,90.  Percheziţia domiciliară:,"A. se poate dispune şi în vederea punerii în executare a unui mandat de arestare preventivă
B. se amână în toate cazurile până la sosirea unui avocat, dar nu mai mult de două ore, dacă se solicită prezenţa acestuia
C. nu poate începe fără înmânarea copiei mandatului de percheziţie emis de judecător.",A
Drept Procesual Penal,100.  Admiterea în principiu a unei cereri de revizuire:,"A. atrage de drept suspendarea executării hotărârii a cărei revizuire se cere până la soluţionarea pe fond a cererii
B. se pronunţă prin încheiere care este supusă aceloraşi căi de atac ca şi hotărârea la care se referă revizuirea
C. este urmată de rejudecarea cauzei, cu posibilitatea readministrării probelor din cursul primei judecăţi",C
Drept Procesual Penal,"87.  Persoanei vătămate A. i-a fost comunicată la data de 4 ianuarie 2023 (miercuri) copia ordonanței de clasare, dispusă de procuror. Împotriva acesteia formulează plângere adresată procurorului ierarhic superior, pe care o depune la poștă, cu scrisoare recomandată, la data de 25 ianuarie 2023 (miercuri), plângerea fiind înregistrată la unitatea de parchet la data de 30 ianuarie 2023 (luni) și primită de procurorul ierarhic superior în aceeași zi. Plângerea împotriva ordonanței de clasare nu este soluționată de procurorul ierarhic superior în interiorul termenului prevăzut de lege. În aceste condiții, plângerea împotriva soluției de clasare la judecătorul de cameră preliminară:","A. trimisă la data de 25 aprilie 2023 (marți), prin e-mail, la ora 23,00, este în termen, dacă persoana vătămată a primit comunicarea modului de rezolvare a plângerii formulate la procurorul ierarhic superior, la data de 4 aprilie 2023 (marți)
B. va putea fi formulată oricând deoarece plângerea adresată procurorului ierarhic superior nu a fost rezolvată în termen legal, indiferent de data la care se va primi comunicarea soluţiei din partea acestuia
C. va fi respinsă ca inadmisibilă întrucât a fost formulată tardiv la procurorul ierarhic superior",A
Drept Procesual Penal,"80.  Deplasându-se la domiciliul din România al inculpatului, pentru a-i comunica încheierea de începere a judecății, agentul procedural, după efectuarea verificărilor, nu găsește nicio persoană căreia să îi înmâneze comunicarea. Astfel, acesta afișează pe ușa locuinței inculpatului o înștiințare în care se menționa că inculpatul are la dispoziție 3 zile să se prezinte la sediul judecătoriei pentru ridicarea încheierii. Procedura de comunicare fiind legal îndeplinită, actul se consideră comunicat:","A. la data afișării înștiințării pe uşa locuinţei inculpatului
B. la data la care inculpatul a găsit înştiinţarea afişată pe uşa locuinţei, dacă aceasta are loc după împlinirea termenului de3 zile
C. la momentul ridicării încheierii de la sediul instanței, dacă ridicarea este realizată înainte de împlinirea termenului de 3 zile",C
Drept Procesual Penal,"96.  În ceea ce privește renunțarea la probe, este corectă afirmația potrivit căreia:","A. instanța de judecată nu poate renunța din oficiu la audierea unui martor încuviințat la propunerea persoanei vătămate, dar va putea, în ciuda renunțării persoanei vătămate, să dispună audierea acestuia
B. se va putea dispune renunțarea la audierea unui martor dacă aceasta nu mai este posibilă, iar martorul a fost audiat de către judecătorul de drepturi și libertăți în procedura audierii anticipate
C. se va putea dispune renunțarea la audierea unui martor admis la propunerea inculpatului, în lipsa cererii acestuia, dacă se constată în timpul audierii relatarea unui fapt notoriu, iar instanța apreciază că proba este, astfel, inutilă",A
Drept Procesual Penal,"89.  Dacă instanţa de fond, dispunând o soluţie de condamnare a inculpatului la o pedeapsă privativă de libertate pentru săvârşirea infracţiunii de luare de mită, omite să se pronunţe asupra măsurii controlului judiciar, până la sesizarea instanţei de apel, la solicitarea procurorului:","A. poate dispune, prin încheiere, îndreptarea erorii materiale strecurate în minuta sentinţei, în urma unei proceduri desfăşurate în prezenţa procurorului, inculpatului şi a apărătorului ales sau din oficiu
B. poate dispune, prin încheiere, îndreptarea omisiunii vădite strecurate în minuta sentinţei, în urma unei proceduri desfăşurate în prezenta procurorului, inculpatului şi a apărătorului ales sau din oficiu
C. va proceda, în prezenţa procurorului, inculpatului şi a apărătorului ales sau din oficiu, la verificarea legalităţii şi temeiniciei măsurii preventive putând dispune revocarea, înlocuirea sau menţinerea acesteia",C
Drept Procesual Penal,94.  Citirea actului de sesizare nu are loc atunci când:,"A. inculpatul și-a manifestat intenția judecării cauzei în procedura recunoașterii învinuirii
B. părțile s-au împăcat, chiar dacă aceasta s-a făcut prin înscris autentic
C. părțile au arătat că nu contestă probele administrate în cursul urmăririi penale",B
Drept Procesual Penal,85.  În cazul unei declaraţii de martor luate pe parcursul judecăţii:,"A. se pot face adăugiri şi corecturi cu privire la conţinutul acesteia, după terminarea şedinţei de judecată, semnate de judecător
B. eroarea materială privind codul numeric personal al martorului se poate îndrepta printr-un proces-verbal, la cererea inculpatului
C. locurile nescrise în cuprinsul declaraţiei trebuie barate",C
Drept Procesual Penal,82.  Cheltuielile judiciare avansate de stat în caz de încetare a procesului penal:,"A. sunt suportate de inculpat, atunci când acesta a împiedicat producerea rezultatului infracțiunii şi nu a solicitat continuarea procesului penal
B. în caz de împăcare sunt suportate în totalitate de persoana vătămată căreia i s-a respins cererea de schimbare a încadrării juridice din infracțiunea de furt în infracțiunea de însușire a bunului găsit sau ajuns din eroare la făptuitor
C. pot fi reduse în apel doar atunci când privesc cheltuielile efectuate în faza de judecată",A
Drept Procesual Penal,96.  În cazul admiterii în principiu a cererii de revizuire:,"A. poate fi dispusă suspendarea în parte a executării hotărârii prin care s-a dispus amânarea aplicării pedepsei
B. instanţa dispune în toate cazurile efectuarea de către procuror a cercetărilor necesare pentru stabilirea situaţiei de fapt
C. se procedează la desfiinţarea hotărârilor ce nu se pot concilia şi ulterior se reunesc în vederea rejudecării cauzele în care acestea au fost pronunţate.",A
Drept Procesual Penal,"77.  După începerea cercetării judecătoreşti în fata primei instanţe, partea:","A. responsabilă civilmente poate fi introdusă în procesul penal, la cererea părţii civile, dar numai cu acordul inculpatului
B. civilă are dreptul să ceară instanţei penale, în cadrul dezbaterilor, repararea prejudiciului descoperit după constituirea ca parte civilă
C. civilă, cu ocazia audierii sale, poate solicita majorarea întinderii pretenţiilor arătate în constituirea de parte civilă",C
Drept Procesual Penal,98.  În cazul dispunerii unei soluţii de clasare:,"A. măsurile asiguratorii luate de procuror din oficiu, în vederea reparării pagubei, încetează de drept dacă persoana vătămată nu introduce acţiune civilă în faţa instanţei civile în termen de 10 zile de la comunicarea soluţiei de clasare;
B. procurorul are obligaţia să menţină măsurile asiguratorii doar dacă acestea au fost dispuse din oficiu;
C. procurorul poate menţine prin ordonanţa de clasare măsurile asiguratorii privind reparaţiile civile, chiar dacă persoana vătămată este majoră.",C
Drept Procesual Penal,83.  Cauţiunea depusă de inculpat nu se restituie:,"A. dacă s-a dispus înlocuirea controlului judiciar pe cauţiune cu arestul la domiciliu, pe motiv că inculpatul, cu rea-credinţă, nu a informat organul judiciar cu privire la schimbarea locuinţei
B. dacă se dispune revocarea controlului judiciar pe cauţiune pe motiv că procurorul a descoperit împrejurări anterioare dispunerii măsurii care justifică luarea arestării preventive
C. în toate situaţiile în care se descoperă că inculpatul a comis, după luarea controlului judiciar pe cauţiune, o nouă fapta prevăzută de legea penală.",A
Drept Procesual Penal,95.  Schimbarea încadrării juridice dată faptei prin actul de sesizare:,"A. poate fi cerută de procuror numai atunci când este formulată la începutul cercetării judecătorești, pentru ca inculpatul să-și poată exercita dreptul la apărare
B. poate fi dispusă prin încheiere pronunțată la termenul următor celui în care a fost pusă în discuția procurorului și a părților
C. este obligatoriu să fie pusă în discuție, chiar și atunci când noua încadrare ar fi una mai ușoară",BC
Drept Procesual Penal,96.  Confirmarea mandatului de arestare emis în lipsa inculpatului care s-a sustras urmăririi penale se poate dispune de:,"A. judecătorul de drepturi şi libertăţi care a luat măsura
B. judecătorul de cameră preliminară care verifică legalitatea trimiterii în judecată a inculpatului
C. numai de judecătorul de drepturi şi libertăţi de la locul unde a fost prins inculpatul.",AB
Drept Procesual Penal,85.  Plângerea prealabilă:,"A. reprezintă un act procesual
B. la fel ca și denunțul, poate fi formulată și de persoana vătămată
C. ca și plângerea, se poate face prin substituiți procesuali",A
Drept Procesual Penal,94.  Acordul de recunoaştere a vinovăţiei poate fi încheiat:,"A. de inculpatul minor în vârstă de 16 ani, cu încuviinţarea reprezentantului legal, numai dacă are ca obiect o măsură educativă neprivativă de libertate
B. de inculpatul major care recunoaşte două din cele trei fapte pentru care s-a pus în mişcare acţiunea penală şi acceptă încadrarea juridică a acestora
C. numai de inculpatul care recunoaşte în totalitate faptele pentru care s-a pus în mişcare acţiunea penală şi acceptă încadrarea juridică a acestora.",B
Drept Procesual Penal,"97.  Instanţa, analizând acordul de recunoaştere a vinovăţiei încheiat între procuror şi inculpat:","A. îl respinge, dacă apreciază că din probele administrate nu rezultă suficiente date cu privire la vinovăţia inculpatului
B. îl respinge, dacă apreciază că pedeapsa principală cu privire la care s-a ajuns la acord este prea mare în raport cu gravitatea redusă a faptei
C. îl admite, chiar dacă acesta priveşte doar o parte dintre faptele cu privire la care s-a început urmărirea penală şi s-a dispus punerea în mişcare a acţiunii penale faţă de inculpat",AC
Drept Procesual Penal,77.  Nulitatea:,"A. absolută este incidentă în cazul în care judecata în primă instanţă a infracțiunii de omor comisă de un profesor universitar a fost efectuată de Curtea de apel;
B. relativă poate fi invocată până la închiderea procedurii în camera preliminară, dacă încălcarea a intervenit în cursul urmăririi penale, când instanța a fost sesizată cu un acord de recunoaștere a vinovăției;
C. relativă se acoperă atunci când persoana interesată nu a invocat-o în termenul prevăzut de lege.",C
Drept Procesual Penal,90.  Pronunțarea unei soluții de condamnare cu suspendarea sub supraveghere a executării pedepsei,"A. este nelegală, atunci când inculpatul nu și-a dat anterior consimțământul în legătură cu efectuarea unei munci neremunerate în folosul comunității, chiar dacă soluția îi este favorabilă
B. este legală, atunci când instanța a dispus condamnarea la amendă penală pentru săvârșirea infracțiunii de amenințare
C. este legală, chiar dacă instanța nu a dispus obligarea inculpatului, fără loc de muncă, să urmeze un curs de calificare profesională",AC
Drept Procesual Penal,"93.  În procedura confirmării ordonanţei prin care s-a dispus renunţarea la urmărire penală, judecătorul de camera preliminară:","A. verifică legalitatea şi temeinicia soluţiei doar pe baza materialului din dosarul de urmărire penală
B. poate încuviinţa administrarea probei cu martori
C. poate dispune clasarea.",C
Drept Procesual Penal,"90.  Plângerea, ca mod de sesizare a organelor de urmărire penală:","A. se poate face şi de către unul dintre soţi pentru copilul său major, dacă este însuşită de acesta din urmă
B. nu se va respinge ca inadmisibilă, atunci când a fost adresată judecătoriei, în loc de parchetul în raza căruia s-a comis infracţiunea
C. va fi respinsă ca tardivă, dacă victima unei infracţiuni de înşelăciune a formulat-o după trecerea a trei luni de la data la care a aflat identitatea infractorului",B
